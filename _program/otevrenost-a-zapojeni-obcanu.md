---
uid: otevrenost-a-zapojeni-obcanu
garant: filip.varecha
title: Otevřenost a zapojení občanů
campaignCategoryUid: magistrat
campaignGroupUid: volby-2018
img: miscellaneous/volebni-rozcestnik.png
perex: Občané mají mít právo rozhodovat o věcech, které se jich osobně týkají, a město se musí snažit jim jít naproti a být transparentní.
description: Občané mají mít právo rozhodovat o věcech, které se jich osobně týkají, a město se musí snažit jim jít naproti a být transparentní.
keywords: participace, participativní rozpočet, transparentnost, občané, open data
order: 1
redirect_from:
  - /komunalni-volby-2018/program/otevrenost-a-zapojeni-obcanu/
---

**Občané mají mít právo rozhodovat o věcech, které se jich osobně týkají, a město se musí snažit jim jít naproti a být transparentní. Aktivní zapojení občanů do chodu města umožní dělat kvalitnější rozhodnutí a omezit plýtvání financemi. Především ale buduje společnost sousedů, kterým na dění ve městě záleží.**

## Zapojení občanů

<dl class="c-program-key-point-list">
    <dt>Participativní rozpočet.</dt>
    <dd>Lidé vědí nejlépe, co jejich okolí trápí. Proto zavedeme participativní složku v rozpočtu města, o jejímž rozdělení mezi konkrétní projekty rozhodnou sami občané. Budeme usilovat o to, aby tato složka postupně rostla.</dd>
    <dt>Participace ve školách.</dt>
    <dd>Zapojíme děti do rozhodování o chodu jejich školy. Přirozenou formou se tak budou učit, co znamená být aktivním občanem.</dd>
    <dt>Místní referenda, průzkumy a občanská setkání.</dt>
    <dd>Chceme z Pardubic udělat město, které naslouchá svým občanům nejen před volbami. U každého velkého rozhodnutí se proto budeme již od začátku ptát na váš názor. Vše budeme plánovat tak, abyste se skutečně mohli zúčastnit.</dd>
    <dt>Zpětná vazba od občanů.</dt>
    <dd>Vidíte problém ve svém okolí, ale město ho neřeší? Dotáhneme stávající systém hlášení problémů tak, aby byl skutečně funkční a uživatelsky přívětivý, a zajistíme, abyste na každý podnět dostali odpověď.</dd>
    <dt>Podaná ruka.</dt>
    <dd>Řízení města není jednoduché. Budeme aktivně seznamovat občany s tím, jak jednotlivé procesy a postupy fungují (např. tvorba územního plánu a jeho změny).</dd>
</dl>

## Transparentní radnice

<dl class="c-program-key-point-list">
    <dt>Transparentní řízení města.</dt>
    <dd>Stav a vývoj jednotlivých městských projektů musí být snadno dohledatelný. Jedině tak mohou občané kontrolovat, co se ve městě děje. Zavedeme moderní postupy projektového řízení, které odpovídají třetímu tisíciletí.</dd>
    <dt>Otevřené jednání zastupitelstva.</dt>
    <dd>Zastupitelstvo je nejdůležitější orgán města. Občané se na něj ale nemohou připravit předem a často musí dlouhé hodiny čekat na slovo. Zajistíme, aby podklady pro jednání byly s předstihem dostupné na internetu. Pro důležitá rozhodnutí a otázky občanů vyhradíme pevnou hodinu v programu jednání.</dd>
    <dt>Rozdělování dotací a grantů.</dt>
    <dd>Dotace a granty příspěvkovým organizacím města musí mít jasné, férové a stabilní podmínky.</dd>
    <dt>Otevřená data.</dt>
    <dd>Radnice disponuje spoustou užitečných informací. Zpřístupníme je ve strojově čitelné podobě. Díky tomu budou moci vzniknout např. užitečné mobilní aplikace třetích stran.</dd>
</dl>

## Něco navíc

<dl class="c-program-key-point-list">
    <dt>Koordinátor participace.</dt>
    <dd>Participativní procesy jsou administrativně náročné. Zasadíme se o to, aby někdo byl za tuto agendu přímo odpovědný a zajistíme tak, že participace bude mít kontinuitu.</dd>
</dl>