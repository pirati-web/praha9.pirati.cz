---
uid: kultura-sport
garant: vaclav.vislous
title: Kultura a sport
campaignCategoryUid: magistrat
campaignGroupUid: volby-2018
img: miscellaneous/volebni-rozcestnik.png
perex: Život není jen o práci, ale i o volném čase. Chceme město plné různorodých událostí, aby si každý vybral, co se mu líbí.
description: Život není jen o práci, ale i o volném čase. Chceme město plné různorodých událostí, aby si každý vybral, co se mu líbí, a mohl objevovat nové věci. Kultura též dokáže nenásilným způsobem otevírat palčivá společenská témata a působit tak jako kultivátor veřejného prostoru. Budeme pokračovat v cestě vytyčené schválenou strategií pro kulturu a kreativitu.
keywords: kultura, sport
order: 7
redirect_from:
  - /komunalni-volby-2018/program/kultura-sport/
---

**Život není jen o práci, ale i o volném čase. Chceme město plné různorodých událostí, aby si každý vybral, co se mu líbí, a mohl objevovat nové věci. Kultura též dokáže nenásilným způsobem otevírat palčivá společenská témata a působit tak jako kultivátor veřejného prostoru. Budeme pokračovat v cestě vytyčené schválenou strategií pro kulturu a kreativitu.**

## Kulturní instituce

<dl class="c-program-key-point-list">
    <dt>Podpora profesionálů.</dt>
    <dd>Profesionální tělesa, jako Komorní filharmonie nebo Východočeské divadlo, jsou na špičkové úrovni. Alternativní scéna Divadla 29 a Galerie města Pardubic (GAMPA) patří mezi nejlepší v Česku. Budeme pokračovat ve vytváření tvůrčí atmosféry v těchto institucích.</dd>
    <dt>Spolupráce s Konzervatoří.</dt>
    <dd>V našem městě je škola, která vychovává profesionální hudebníky. Budeme se školou úžeji spolupracovat a v rámci různých městských akcí rozšiřovat prostor pro mladé a nadějné talenty.</dd>
    <dt>Kulturní domy zvlášť.</dt>
    <dd>Revidujeme rozhodnutí města svěřit správu kulturních domů do rukou domů dětí a mládeže. V dlouhodobém horizontu budeme prosazovat vznik organizace, která se bude zabývat pouze kulturními domy. Ta bude mít na starost dramaturgii kulturních domů.</dd>
</dl>

## Umění lidem

<dl class="c-program-key-point-list">
    <dt>Každá ulice je pódium.</dt>
    <dd>Vytvoříme umělcům podmínky pro to, aby mohli svou práci představovat v ulicích města po celý rok. Definujeme pravidla pro pouliční hraní (busking) vyhláškou tak, aby umělci mohli harmonicky žít s lidmi, co bydlí v centru.</dd>
    <dt>Kvalita především.</dt>
    <dd>Umělecká díla ve veřejném prostoru by měla vzejít z transparentní soutěže, ve které je bude hodnotit nezávislá odborná komise. Výsledek této soutěže by měl být respektován.</dd>
    <dt>Veřejný prostor</dt>
    <dd>se má stát místem, kudy nebudeme jen procházet. Budeme se snažit, aby se ve městě vždy něco dělo; jakákoliv akce je pro občany dlouhodobě obohacující. Různé akce budeme koordinovat tak, aby to pro umělce bylo co nejméně náročné. </dd>
</dl>

## Podpora práce s dětmi a mládeží

<dl class="c-program-key-point-list">
    <dt>Jednoduchý dotační systém.</dt>
    <dd>Organizace pracující s dětmi a mládeží jsou dnes zbytečně zatěžovány administrativou. Nebudeme je nutit vypisovat dokola stále ty samé papíry. Zavedeme online systém pro podávání a zpracovávání žádostí.</dd>
    <dt>Dotační politika.</dt>
    <dd>Zajistíme, aby pravidla pro přidělování dotací byla předvídatelná a známá s dostatečným předstihem. V každém okamžiku musí být jasné, v jakém stavu se žádost o dotaci nachází. Chceme, aby žadatelé dostávali zpětnou vazbu ke svým žádostem.</dd>
</dl>


## Transparentnost a participace

<dl class="c-program-key-point-list">
    <dt>Veřejná kontrola.</dt>
    <dd>Veškeré prostředky, poskytované v rámci podpory kulturním a sportovním organizacím, musí podléhat veřejné kontrole. Z účtů města, podřízených organizací a firem neodejde jediná koruna, která by nebyla jednoduše dohledatelná.</dd>
    <dt>Participace.</dt>
    <dd>Při plánování rozvoje sportovišť zapojíme v maximální možné míře veřejnost. Areály a zařízení pro sportovní vyžití budou navrhovány s ohledem na skutečnou potřebu v daném místě.</dd>
</dl>