---
layout: post
category: blog
title:  >-
  Zpráva z bezpečnostní komise a prevence kriminality
date: '2023-01-20'
author: Ilona Chromová
authorId: ilona.chromova
image: articles/2023/straznici.jpeg
---
Dne 9. ledna se konalo jednání bezpečnostní komise. Prvním bodem jednání byl dokument zpracovaný Mezinárodním bezpečnostním institutem k možnostem podpory prevence kriminality pro obce v roce 2023. Ten je v souladu s Plánem prevence kriminality pro MČ Praha 9 schváleným v minulém roce. 

Pro jeho plnění je ale nutné zajistit dostatek financí. Za Piráty jsem tuto aktivitu přivítala, ale upozornila jsem na nutnost přímé terénní práce a jmenování manažera prevence kriminality, včetně spoluúčasti MČ na realizaci projektů, což je podmínkou plnění programu prevence kriminality. V tom jsem MČ nabídla svou pomoc. 

Dále jsme projednávali analytickou mapu kriminality, která vychází z dat zadávaných Policií ČR a která umožňuje přehledně definovat typy a množství kriminálních činů ve vymezených oblastech. Mapa by měla být základem práce hlavně pro všechny bezpečnostní pracovníky v terénu, její pořízení v Praze 9 považují členové komise za vhodné. 

Tajemník komise A. Dellamária informoval komisi o návrhu rozpočtu na bezpečnost a krizové řízení pro rok 2023, který byl meziročně navýšen o 30 %. Členové komise návrh rozpočtu, včetně jeho navýšení o položku na analytickou mapu kriminality jednomyslně schválili. 

Příští jednání komise, na které budou pozváni také zástupci Mezinárodního bezpečnostního institutu a vedoucího sociálního odboru ÚMČ P9, se bude konat 27. února 2023. O práci komise vás budu i nadále informovat.	

Ilona Chromová
*zastupitelka, členka bezpečnostní komise*