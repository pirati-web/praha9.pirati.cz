---
layout: post
category: blog
title:  >-
  Transparentní a otevřená radnice Prahy 9
date: '2023-01-12'
author: Václav Okapa
authorId: vaclav.okapa
image: miscellaneous/radnice2.jpg
---
Transparentnost a otevřenost jsou pojmy, které se často používají společně, ale mají rozdílné významy.

**Transparentnost** vyjadřuje průhlednost a viditelnost informací, procesů nebo akcí. U veřejných institucí se transparentnost týkáinformací o jejich činnosti a rozhodovacích procesech. Transparentnost je důležitá pro zajištění důvěry veřejnosti k veřejnému sektoru a k zajištění spravedlivého a férového soutěžení mezi dodavateli.

**Otevřenost** se dotýká přístupu k informacím a možnosti zapojení se do procesů a rozhodování. U veřejných institucí otevřenost znamená například možnost zapojit se do veřejných konzultací, nebo získat přístup k veřejným dokumentům a informacím. Je důležitá pro zajištění demokratického procesu a pro zapojení veřejnosti do rozhodovacích procesů veřejného sektoru.

Otevřenost a transparentnost jsou nezbytnou součástí důvěry veřejnosti k veřejným institucím, ať jsou to obce, kraje, stát či jeho instituce. Otevřená radnice zapojuje své občany do rozhodování, naslouchá jejich potřebám a aktivně je řeší. Transparentní radnice zprůhledňuje výběr dodavatelů, své finance a rozhodování. Mezi důležité nástroje patří rozklikávací rozpočet, transparentní účet a průhledné veřejné zakázky.

K jednotlivým nástrojům se vrátím v samostatných článcích.

**Rozklikávací rozpočet MČ Praha 9**

Rozklikávací rozpočet je interaktivní nástroj, který umožňuje detailněji zobrazit jednotlivé položky rozpočtu obce nebo městské části. Podrobnosti se zobrazí online po kliknutí na danou položku. Proto označení„rozklikávací“.

Rozklikávací rozpočet může obsahovat informace o tom, kolik peněz je vyčleněno na jednotlivé účely, kdo je zodpovědný za danou položku, jaké jsou cíle daného výdaje, případně další související informace.

Jedná se o nástroj zvyšující transparentnost a otevřenost obce, který přispívá k vyšší důvěře veřejnosti v městskou část a její rozhodovací procesy. Pro jeho správné fungování je ale důležité, aby MČ poskytovala dostatečné informace a odpovídala na otázky občanů týkající se rozpočtu a použití veřejných peněz a také, aby byly informace srozumitelné a veřejnosti snadno dostupné.

Aby měl smysl, je také nutné vysvětlit občanům devítky, oč se jedná, jak s rozpočtem pracovat a kde ho najdou. Ideální je mít ho na webu MČ, ale existuje i alternativa v papírové podobě zveřejněná na úřední desce. Důležitá je také aktuálnost a pravdivost zveřejněných informací.

Jedním z nejlepších forem rozklikávacího rozpočtu je [Citivizor](https://cityvizor.cz/), který využívá mnoho obcí v ČR, včetně hl. m. Prahy a některých pražských městských částí. Doufám, že se k nim Praha 9 brzy připojí. 

**Díky Cityvizoru se občané dozví:**

- Jak vypadá rozpočet MČ Praha 9 a jaké je jeho plnění, které faktury a investice se k němu vážou a kdo jsou jednotliví dodavatelé
- Které projektové a investiční akce právě probíhají, jaké prostředky jsou u nich hrazeny a kolik už bylo vyplaceno
- Nejnovější informace z úřední desky MČ Prahy 9 a odkazy na konkrétní dokumenty uveřejněné v [Registru smluv](https://smlouvy.gov.cz/).

**Proč by měli mít obce transparentní bankovní účty?**

Transparentní bankovní účet je speciální typ běžného účtu vedeného u komerčních bank, do kterého může kdokoliv nahlížet a kontrolovat pohyb a stav finančních prostředků. Právní předpisy mohou stanovit pro některé organizace povinnost transparentní účty využívat, jde například o politické strany.

Žádný právní předpis nenařizuje obcím, krajům či státními institucím, aby využívaly pro hospodaření s veřejnými penězi transparentní účty. Je jen na vůli radnice, zda bude chtít transparentní účet využívat a k jakým účelům.

Radnice se jakoveřejnoprávní korporace nemusejí obávat, že by je zveřejněné informace znevýhodnily na trhu. Naopak, využívání transparentního účtu přispívá k vyšší důvěře občanů v obec a její vedení.

Kdokoliv z obyvatel může nahlížet na transparentní účet a zjistit, jak jsou veřejné peníze používány a nepřímo tak kontrolovat hospodaření obce. Transparentnost účtu sama o sobě nemusí automaticky znamenat, že hospodaření obce je otevřené a transparentní, protože občan nemusí znát kontext daného výdaje. Může se tak začít ptát, proč byla tato faktura zaplacena? Efekt transparentního bankovního účtu se umocňuje při spojení s veřejným a ideálně rozklikávacím rozpočtem. Rozpočet říká, jaký je plán, kolik se čerpá a komu se za služby či investice platí. Na transparentním účtu si lze ověřit, že peníze opravdu odešly.

**Transparentnost účtů obcí je důležitá z několika důvodů:**

 - Přispívá k vyšší důvěře veřejnosti v obec a její rozhodovací procesy
 - Pomáhá zajistit odpovědnost obce a jejích orgánů za hospodaření s veřejnými penězi
 - Umožňuje veřejnosti kontrolovat, zda jsou veřejné peníze používány efektivně a v souladu s předem stanovenými cíli
 - Zajišťuje větší zapojení veřejnosti do rozhodovacích procesů a podíl na rozhodování o tom, jak jsou veřejné peníze používány 
 - Zajišťuje vyšší efektivitu při nakládání s veřejnými penězi, protože umožňuje snadnější kontrolu a včasné odhalení případných problémů

Transparentní účet aktivně využívá například městská část Praha 3 pro úhradu faktur a dalších výdajů městské části směrem k veřejnosti a dodavatelům. Pohyby na jejich transparentním účtu naleznete [zde](https://www.csas.cz/cs/transparentni-ucty#/000027-2000781379/Mestska-cast-Praha-3).
