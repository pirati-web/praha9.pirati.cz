---
layout: post
category: blog
title:  >-
  Neoprávněné parkování na devítce
date: '2023-01-28'
author: Ilona Chromová
authorId: ilona.chromova
image: articles/2023/parkovani.jpg
---
V předchozím volebním období jsem působila jako expert v bezpečnostní komisi MČ Praha 9, nyní se jako zastupitelka spolupodílím na politické práci v naší městské části. Bezpečnostní problematika se prolíná všemi zájmovými odvětvími. Já jsem se zaměřila na dopravní oblast, protože jednou z věcí, které občany na devítce trápí, je parkování vozidel bez patřičného oprávnění v zónách placeného stání (ZPS).

Jako prvotní krok jsem iniciovala schůzku dotčených aktérů, kde jsme si společně ujasnili a sdělili priority městské části a jak efektivně využít možnosti městské policie a Technické správy komunikací. Stěžejním tématem bylo sjednocení postupu při řešení řidičů, kteří soustavně zneužívají parkování v ZPS bez oprávnění, a vymáhání těchto přestupků. Probrali jsme informace, o tom, jak funguje současný systém, a zazněly také návrhy, jak problém dál konstruktivně řešit.

Na jednání byli přítomni: Radní pro dopravu MČ Praha 9 Tomáš Holeček (ODS), vedoucí odboru dopravy MČ Praha 9 Tomáš Svoboda, náměstek Městské police Praha Ludvík Klema, zástupce ředitele obvodního ředitele MP Praha 9 Jaroslav Mráz a zastupitelka MČ Praha 9 Ilona Chromová (Piráti).
Chci vás ujistit, že situaci recidivních řidičů bez oprávnění v ZPS chceme a budeme řešit, a máme nápady, jak jim v takovém jednání zabránit. Nechte se překvapit, o všem vás budu včas informovat.

Ilona Chromová<br/> 
zastupitelka, členka bezpečnostní komise
  
