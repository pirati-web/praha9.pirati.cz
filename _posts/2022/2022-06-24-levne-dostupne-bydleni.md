---
layout: post
category: blog
title:  >-
  Levné dostupné bydlení a regiony, kde se všem dobře žije
date: '2022-06-24'
author: Ivan Bartoš
image: articles/2022/bartos.jpg
---
Vážení a milí,
jedna stará čínská kletba prý praví: nechť žiješ v zajímavých časech. My bohužel v “zajímavých“ a složitých časech opravdu žijeme. Jako Piráti se k výzvám ale stavíme čelem a hledáme cesty, aby je naše země nejen překonala, ale vyšla z nich silnější.

Soustředíme se na zvládnutí aktuálních krizí. Napravujeme i léta opomíjené problémy, před kterými minulé vlády zavíraly oči. Jde mimo jiné o sociální otázky, nedostupnost bydlení, prohlubující rozdíly mezi regiony. Nebo
stavíme na nohy dnes pokulhávající digitalizaci, jež minulá vláda slibovala, ale skutek utek. Přitom může nám všem ušetřit čas, nervy a peníze.

Pár příkladů: Spustili jsme na ministerstvu miliardový program pro samosprávy na rekonstrukci budov k bydlení. Na výstavbu dostupného bydlení zasíláme také 3,7 miliardy z národních dotací i evropských zdrojů. Vzniknou tisíce až desetitisíce nových bytů.

Dotahujeme zákon o podpoře v bydlení. Samosprávy tak budou moct po 30 letech konečně řešit otázku bydlení podle potřeb vás - místních občanů. Finišujeme rovněž ve spolupráci s regiony novelu stavebního zákona, aby se stavělo rychle, snadno a bez ubíjející byrokracie. Připravujeme i plán rozvoje regionů a spustíme vlnu dotačních projektů na zlepšení kvality života v nich. Chceme miliardy využít opravdu smysluplně, ne aby zmizely v kapse šmelinářů.

Zkráceně řečeno: naším cílem je levné dostupné bydlení a prosperující regiony, kde se všem bude dobře žít. Pojďte do toho s námi!

Ivan Bartoš, předseda Pirátské strany 