---
layout: post
category: blog
title:  >-
  Podporujeme rodiny s dětmi i samoživitele
date: '2022-06-26'
author: Olga Richterová
image: articles/2022/richterova.jpg
---
Uvědomuji si, v jak složité situaci se mnoho domácností bez svého přičinění nyní ocitlo a že je potřeba jim pomoci. Mimo přímého příspěvku 5 000 Kč na dítě, který byl již schválen vládou, se já osobně současně ve Sněmovně zasazuji
o pravidelnou valorizaci rodičovského příspěvku po vzoru důchodů. Rodičům ale musíme co nejvíce pomoci i jinými způsoby, a to například zavedením Tagesmutter, což je v zásadě povýšení běžného sousedského hlídání. Pak by si typicky ženy mohly takovýmto hlídáním buď samy přivydělávat, nebo by jim to uvolnilo čas pro jinou práci. 

Je pro mě také důležité, aby si rodiny mohly vybrat to, co skutečně chtějí. Proto jsem moc ráda, že se nám povedlo zachránit dětské skupiny. Dále se mimo zavedení Tagesmutter snažím i o zpřístupnění a zkvalitnění školek a podporu částečných úvazků nebo flexibilní pracovní doby.

Olga Richterová, místopředsedkyně Sněmovnyy