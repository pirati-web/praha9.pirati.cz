---
layout: post
category: blog
title:  >-
  Jak snížit spotřebu energií a co je to komunitní energetika
date: '2022-09-16'
author: Václav Okapa
authorId: vaclav.okapa
image: articles/2022/komunitnien.jpg
---
**Přečtěte si naše tipy pro snížení spotřeby energií:**
 - Vyměňte klasické osvětlení za LED technologie. LED žárovky mají až 7x nižší spotřebu elektřiny oproti těm klasickým
 - Při nákupu nového spotřebiče sledujte jeho energetickou účinnost. U stávajících dbejte na údržbu, především pokud máte namrzající ledničku
 - Odpojte nevyužívaná zařízení od elektrické sítě. Každé zařízení připojené do sítě využívá elektřinu, i když není právě používáno
 - Nastavte optimální teplotu podle typu místnosti a nepřetápějte. Jiná teplota má být v obývacím pokoji, jiná v ložnici. Snížení teploty o 1 °C pomůže snížit náklady o 5-10 %.
 - Snižte ohřívací teplotu v bojleru na 50° C. Abyste zabránili možnému šíření bakterií, stačí dočasně zvýšit nastavenou teplotu na 60° C jednou za 14 dní
 - Nezapomeňte před topnou sezónou odvzdušnit radiátory
 - V zimě větrejte krátce, ale intenzivně. Nejhorším zlozvykem je regulace vnitřní teploty pomocí otevřeného okna
 - Proveďte izolaci radiátorových výklenků, která je ochrání proti úniku tepla ven z budovy
 - Ověřte s vaším SVJ, kdy proběhla poslední revize otopné soustavy. Ta může přinést významné úspory, především v dodatečně zateplených bytových domech 
 
**Co je to komunitní energetika?**
Princip komunitní energetiky spočívá v domluvě skupiny občanů, SVJ, družstva nebo neziskovky na vybudování společného vlastního zdroje energie (například solárních elektráren). Vyrobenou elektřinu odebírají členové komunity za výhodných podmínek. Přebytky se vracejí do sítě a příjem z nich zůstává celé komunitě. Komunitní energetika tak umožňuje získat podíl na obnovitelných zdrojích i nízkopříjmovým občanům, a tím každému dostupným způsobem pomoci ke snížení nákladů na energie i negativního dopadu na životní prostředí. 
