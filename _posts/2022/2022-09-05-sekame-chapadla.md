---
layout: post
category: blog
title:  >-
  Jak v Praze sekáme chapadla korupční chobotnice
date: '2022-09-05'
author: Redakce
image: articles/2022/chobotnice.jpg
---
Piráti zavádějí po celé Praze efektivní protikorupční opatření, která nejrůznějším šíbrům a kmotrům znemožňují snahy o nelegální vyvádění peněz z kapes daňových poplatníků a Pražanů. Zde je výčet pirátských změn, která přispívají k lepšímu hospodaření s prostředky nás všech.
**Malé zakázky na úklid zametly s byznysem kmotrů**
Piráti na Praze 10 v čele s Janou Komrskovou se rozhodli změnit systém úklidu na městské části místo jedné velké zakázky na celé území MČ se soutěžily tři zakázky v menších oblastech. Uspořili tak náklady v řádech milionů. Stálo za tím hodně času konzultací s odborníky na zadávání zakázek, ale výsledek se dostavil!
**Soutěže přísněji než zákon**
Praha díky Adamu Zábranskému od letošního dubna soutěží veřejně všechny zakázky, které přesahují částku 500 tisíc korun. Zákonem určený limit jsou dva miliony korun, ale pirátské vedení magistrátu jde příkladem. Časem to bude samozřejmostí i u všech 250 magistrátních organizací.
**Otevřená data dostupná všem!**
Praha na datové platformě Golemio zveřejňuje datasety, kde vedle informací o veřejných zakázkách naleznete například data o rozdělování městských grantů v oblasti kultury, sportu nebo životního
prostředí. Každý může snadno dohledat, jaké instituce magistrát z veřejných peněz podporuje.
**Nevyhráváš nějak moc často?**
Díky zveřejňování otevřených dat si každý může ověřit z tepla domova, jak moc se ve výběrových řízeních daří jednotlivým firmám, které s Prahou spolupracují. Průhlednost je nejlepší předpoklad pro kvalitně vysoutěžené zakázky. Láká totiž nové dodavatele.
**Cityvizor! Už 14x v Praze**
Již čtrnáct městských částí se rozhodlo zveřejňovat veškeré utracené faktury v rámci rozklikávacího rozpočtu CityVizor. Aplikaci rozklikávacího rozpočtu v Praze pomohl zavést náš radní Adam Zábranský.
**Dozorčí rada? Hybaj na výběrko**
Piráti trvají na obsazování postů v dozorčích radách na všech úrovních skrze otevřená výběrová řízení, kde se rozhoduje o profesní vhodnosti daného člověka pro každou pozici. U Pirátů dozorčí
rady a představenstva nejsou trafiky. Tyto zásady ctíme i v případě kontroly firem městských částí. A navíc za naší vlády byly zrušeny tantiémy pro členy představenstev a dozorčích rad.

**Více informací na koneckorupce.cz** 