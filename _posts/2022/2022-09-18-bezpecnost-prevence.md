---
layout: post
category: blog
title:  >-
  Bezpečnost nelze zajistit bez prevence kriminality 
date: '2022-09-14'
author: Ilona Chromová
authorId: ilona.chromova
image: articles/2022/ilona-pl.jpg
---
Kriminalitě nelze úplně zabránit, lze ale podporovat takové prostředí, ve kterém se jí nebude dařit. Není to jednoduché, vyžaduje to dlouhodobou práci s místními obyvateli. A nejúčinnější způsob, jak s kriminalitou bojovat, je prevence. O ni se na devítce dlouhodobě zasazujeme. 
Chceme projekty prevence kriminality pro všechny věkové skupiny, podpořit spolupráci s policií a koordinaci s magistrátem a celkově zvýšit informovanost občanů.

Stěžejní projekt v této oblasti, který chceme na devítku přivést, jsou asistenti prevence kriminality. Jde o pracovníky působící v konkrétní lokalitě, kde provádí pochůzkovou činnost. Jsou k dispozici přímo městské policii, upozorňují na problémové jednání, hovoří s obyvateli, monitorují situaci dětí kolem základních škol a jsou jim nápomocni při doprovodu přes silnici. 

Podporujeme více strážníků v ulicích, nikoliv jen kamery. Přítomnost strážníka nenahradí žádná technika. Zvláštní pozornost přitom chceme věnovat zejména ochraně dětí a seniorů.

*Mgr. et Mgr. Ilona Chromová*

 