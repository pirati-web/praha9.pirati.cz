---
layout: post
category: blog
title:  >-
  Pozor na kybernetické podvodníky
date: '2022-05-25'
author: Ilona Chromová
authorId: ilona.chromova
image: articles/2022/cyber.jpg
---
Téměř každý dostal v posledních dnech zprávu na telefon, email nebo sociální síť s naléhavou žádostí o zpětné zavolání. Důvěryhodnost ji na první pohled zvyšovalo to, že byla odeslána jménem našeho známého. Ne každý tak dokáže ihned odhalit to, že jde o sofistikovaný podvod. Podvodníci jsou totiž čím dál vynalézavější a jejich odhalení je náročnější.

Pokud byste zareagovali a zavolali na dané číslo, setkáte se na druhé straně s podvodníkem, který se bude vydávat např. za pracovníka banky nebo jiného bankovního experta, který řeší možné bezpečnostní ohrožení vašeho počítače. Jejich cílem je od vás různými věrohodně znějícími způsoby vylákat přístupové údaje. Díky nim chtějí ovládnout váš bankovní účet nebo přístup k soukromým či pracovním datům.

Jednejte proto obezřetně! Žádná instituce vám nebude sama volat s tím, abyste ji poskytli citlivé údaje (hesla, PIN, apod.), či si spouštěli nebo otevírali určité odkazy (například s věrohodně vypadajícím přihlašovacím prostředím jako od vaší banky). V případě, že takto budete osloveni napřímo, buďte vždy maximálně obezřetní.

**Základní doporučení:**

-   Jednejte vždy opatrně! Banka ani jiné instituce po vás nikdy nebudou vyžadovat žádné bezpečnostní údaje (hesla, PINy, čísla karet)
    
-   Nesdělujte neověřeným volajícím informace, v žádném případě neumožňujte instalovat komukoli vzdálený přístup ke svému počítači
    
-   Volajícího si můžete vždy ověřit na stránkách banky, kde jsou obvykle v sekci Kontakty uvedeny všechna telefonní čísla, ze kterých vám může banka volat
    
-   V případě podezření je lepší hovor ukončit a ověřit si hovor zavoláním na oficiální klientskou linku dané instituce, kterou najdete na jejím webu
    
-   Pokud narazíte na podobné podezřelé, či podvodné jednání, neváhejte okamžitě kontaktovat Policii ČR
