---
layout: post
category: blog
title:  >-
  Piráti chtěli odvolat Doležala, jeho rezignaci vítají
date: '2022-06-21'
author: Piráti Praha 9
image: articles/2022/dolezal.jpg
---
*21. června 2022, Praha* **– Piráti z Prahy 9 přivítali rozhodnutí Marka Doležala (TOP 09/STAN) rezignovat na funkci místostarosty a člena rady MČ Praha 9. Pokud by neodstoupil sám, byli Piráti připraveni navrhnout jeho odvolání během dnešního jednání zastupitelstva. Podle Pirátů je spojení Doležalova jména s kauzou Dozimetr neslučitelné s vedením městské části. Doležal byl v pondělí odvolán také z dozorčí rady pražského dopravního podniku.**

*“Jméno pana Doležala se objevilo v policejních odposleších v souvislosti s kauzou Dozimetr bývalého pražského náměstka Hlubučka. Přestože Doležal nečelí zatím žádnému obvinění, kvitujeme jeho rozhodnutí v radě městské části Praha 9 skončit. Odpovídal za investiční politiku MČ a devítka si žádné takové spojení dovolit nemůže. Pokud by neodstoupil sám, byli jsme připraveni navrhnout jeho odvolání,”* vysvětluje předseda zastupitelského klubu Pirátů na Praze 9 a lídr kandidátky pro podzimní volby Václav Vislous.

Piráti soustavně volají po opatřeních, která by pomohla chod DPP zprůhlednit. *“Zmiňme náš dlouhodobý tlak na veřejná výběrová řízení pro obsazení pozic členů představenstva DPP, nebo nižší limity pro veřejné soutěžení zakázek, pro které kolegové na magistrátu u koaličních partnerů podporu nenašli. Podařilo se je prosadit až nyní po vypuknutí kauzy,”* připomíná Vislous.

Zda byly nějaké problémy se zakázkami i na devítce prověří nezávislý audit, který ohlásil starosta Tomáš Portlík (ODS/Svobodní). Pirátům na zastupitelstvu slíbil, že zapojí opozici do výběru auditora tak, aby nebylo možné pochybovat o jeho nestrannosti.

V této souvislosti je vhodné připomenout, že vládnoucí koalice ODS a Spojené síly znemožnila Pirátům jako nejsilnější opoziční straně obsadit pozici předsedy kontrolního výboru. Ta by Pirátům umožnila výrazně lépe kontrolovat hospodaření devítky už jen z toho titulu, že jde o funkci uvolněnou, tedy na plný úvazek.

Kompetence po Doležalovi do zářijových komunálních voleb převezme jeho spolustranička Jana Nowaková Těmínová. Z původních devíti radních zůstane tedy jen osm. Doležal se také rozhodl na podzim nekandidovat do zastupitelstev městské části Praha 9 a hlavního města Prahy.
 
**Kontakt pro média:**
**Václav Vislous**, předseda Pirátů na Praze 9, tel: +420 777 954 389, e-mail: [vaclav.vislous@pirati.cz](mailto:vaclav.vislous@pirati.cz)
**Michal Polák**, media manager KS Piráti Praha, tel: +420 608 517 127, e-mail: [michal.polak@pirati.cz](mailto:michal.polak@pirati.cz)
