---
layout: post
category: blog
title:  >-
  Ve školství na devítce je potřeba začít konat
date: '2022-09-20'
author: Kornélia Gottmannová
authorId: kornelia.gottmannova
image: articles/2022/nela-pl.jpg
---
Roky se vedou debaty o tom, jak zvýšit úroveň státního vzdělávání, ale výsledek nepřichází. Přitom nástroje, jak toho dosáhnout, už známe. Stačí je jen aplikovat. Nejde se neustále vymlouvat na peníze. Zdroje stejně jako nástroje jsou, jen nesmíme prodlužovat stav, kdy je z pohodlnosti, nebo neznalosti nevyužíváme. Příkladem jsou evropské projekty, kde se zpoždění devítky počítá na roky. Chyťme se této šance.

Pocházím z učitelské rodiny, kde na různých stupních škol učily tři generace mých předků. Příběhy ze školy byly nedílnou součástí mého dětství. Na to, jak se rodiče snažili každého žáka nebo studenta motivovat, co nejlépe jim vše vysvětlit a dát dobrý základ do života, vzpomínám dodnes.

Ne každý má to štěstí, aby mohl vyrůstat v tak podporujícím prostředí, aby mohl chodit na výběrovou soukromou školu, nebo se kvalitně učit doma. Proto nechci skvělé školy jen pro někoho, chci kvalitní školy pro všechny děti bez ohledu na to, v jaké sociální situaci se jejich rodina nachází.

Věřím ve smysluplné inkluzivní vzdělávání a zároveň v individuální přístup. Dle mých zkušeností se to nevylučuje, ale naopak doplňuje. Jsem pro diverzitu v pedagogickém týmu a pestrost výukových metod. Za klíčový považuji u pedagogů přístup k dětem a kontinuální zdokonalování výuky.

Škola není jen budovou, kam chodí děti, když jsou rodiče v práci. Je to centrum komunity, kde dochází k vytváření sociálních kontaktů a propojení. Školy by měly být otevřené i pro rodiče a ostatní členy komunity. Mají být přirozeným centrem života, které zvyšuje úroveň vědomí populace v daném místě.

V tom, co se děti učí, by měl být obsažen nový model cirkulárního hospodářství, finanční a energetická gramotnost a principy spolupráce jednotlivců ve společnosti. To je „ideologie“, které věřím.
 
*Ing. Kornélia Gottmannová*

**Jak zlepšíme školství na devítce?**
 - Zvýšíme kvalitu vedení škol, výběr nových ředitelek a ředitelů bude probíhat na základě jejich kompetencí
 - Zavedeme kontinuální vzdělávání vedení škol v oblasti pedagogiky i managementu
 - Podpoříme vzájemnou spolupráci škol a učení se škol mezi sebou
 - Budeme spolupracovat s pedagogickou fakultou, mj. na zavedení konceptu klinických škol
 - Navážeme spolupráci se středními školami, mj. na společných akcích žáků, společném učení pedagogů z různých typů škol
 - Umožníme pedagogům studijní volno, při němž mohou získat zkušenosti z jiných zemí, jiných částí vzdělávacího systému, nebo pracovního trhu; další cestou je zapojení lidí z praxe do pedagogické činnosti
 - Podpoříme spolupráci školy s rodiči
 - Nabídneme kvalitní kariérové poradenství
