---
layout: post
category: blog
title:  >-
  Vrátili jsme české zahraniční politice místo ve světě
date: '2022-06-27'
author: Jan Lipavský
image: articles/2022/lipavsky.jpg
---
Podařilo se nám znovu představit českou diplomacii jako čitelného, spolehlivého a vyhledávaného partnera západních spojenců. Předsednictví Rady EU se tak budeme ujímat jako plně respektovaná země a jeho úspěšné zvládnutí patří mezi mé hlavní cíle. Stejně tak schválení tzv. Magnitského zákona, který umožní uvalit sankce na ty, kdo porušují lidská práva, provádějí na naše instituce kyberútoky nebo podporují terorismus. 

Naší povinností je chránit lidská práva a poukazovat na jejich porušování v nedemokratickém světě. Nelehký úkol představuje řešení ruské agrese na Ukrajině. Získali jsme úctu na mezinárodní scéně jako země, která je schopná uprchlíkům z Ukrajiny poskytnout nezbytnou pomoc a plný servis pro zajištění důstojných podmínek pro život. 

Díky spolupráci členů vlády a našich evropských partnerů jsme nyní silnějším hlasem v Evropě. V Radě OSN pro lidská práva nahradí Česká republika Rusko a dokazujeme, že návrat k hodnotové politice pro nás není prázdnou frází, ale naopak závazkem, který hodláme naplnit.

Jan Lipavský, ministr zahraničních věcí 