---
layout: post
category: blog
title:  >-
  Bojujeme proti korupčním praktikám a střetu zájmů
date: '2022-06-21'
author: Jakub Michálek
image: articles/2022/michalek.jpg
---
Jako Piráti chceme v Česku fungující demokracii, kde je stát řádný hospodář a peníze občanů jdou na kvalitní služby. Ne že je různé vlivové skupiny rozkradou. Teď pan poslanec Babiš zablokoval Parlament, abychom nepřitvrdili proti střetu zájmů, což Piráti dlouhodobě prosazují. Ministři by nebrali veřejné zakázky a dotace. Politici by nevlastnili mediální domy. A majetková přiznání politiků by byla opět na internetu, aby bylo vidět, komu se zázračně rozmnožily nemovitosti. 

Nejde zdaleka o ojedinělý problém, je to zákon proti všem podvodníkům, politickým podnikatelům a oligarchům, kteří chtějí těžit ze svého střetu zájmů. Naše země konečně potřebuje naději, že stát dokážeme zbavit pochybných praktik, že lidi nikdo nebude podvádět a že mají šanci na dobrý život ve svobodné a férové společnosti.

Jakub Michálek, poslanec