---
layout: post
category: blog
title: >-
  V době koronakrize táhneme za jeden provaz
date: '2020-04-22'
author: Kornélia Gottmannová
authorId: kornelia.gottmannova
image: articles/2019/setkani-rodicu.jpg
---
<p style='text-align: justify;'>V době pandemie je potřeba táhnout za jeden provaz, a proto intenzivně spolupracujeme s radnicí Prahy 9. 
</p><p style='text-align: justify;'>
Začněme dobrými zprávami - v devítkových domech seniorů není momentálně nikdo nakažený. ✌Radnice má také zajištěné dostatečné množství roušek a dezinfekčních prostředků. Děkujeme za to! Veškeré informace můžete sledovat na: https://www.praha9.cz/dulezita-upozorneni
</p><p style='text-align: justify;'>
Naše místní pirátská šéfka a předsedkyně školské komise na Devítce Kornélia Gottmannová se zúčastnila schůze s radními Zdeňkem Davídkem a Pavlem Pospíškem za STAN, na které se probíraly zkušenosti s distanční výukou během uzavření škol a návrhy na opatření v souvislosti s koronakrizí.
</p><p style='text-align: justify;'> 
Na základě jednání přicházíme se třemi důležitými krizovými body, na kterých je nutné spolupracovat a které je nutné zrealizovat:
</p><p style='text-align: justify;'> 
1) Organizace výuky po 25. květnu 2020 - Způsob výuky bude nutné probrat s řediteli a ředitelkami MŠ a ZŠ. Měla by být jednotná pravidla – co s družinou a s jídelnou? V tuto chvíli ještě jasná představa neexistuje ani na úrovni ministerstva. 
</p><p style='text-align: justify;'> 
2) Výuka - Na všech školách na P9 probíhá distanční výuka. Její kvalita je různá a je daná především kvalitou konkrétního učitele. Výuka probíhá částečně online. Na učitele byl zaslán dotazník, ve kterém by měli popsat své zkušenosti. Výsledky by měli být během příštího týdne. Na základě výsledků ankety budou definovány další kroky.
</p><p style='text-align: justify;'> 
3) Termokamery - Od nového školního roku postupně nainstalovat termokamery do školních zařízení  - toto může pomoct vyřešit vleklý problém, který se netýká jen koronaviru, ale i jiných virových a bakteriálních infekčních nemocí.
</p><p style='text-align: justify;'> 
A co si o tom myslíte vy? Přikláníte se k možnosti otevření škol od 25. května pro první stupeň? A za jakých podmínek? Co je pro vás zárukou bezpečnosti v případě výuky? Napište nám nebo kontaktujte přímo Nelu Gottmanovou na https://praha9.pirati.cz/clenove/kornelia-gottmanova/.
</p>