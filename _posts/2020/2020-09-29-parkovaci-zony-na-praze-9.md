---
layout: post
category: blog
title: >-
  Mapa parkovacích zón změněna
date: '2020-09-29'
author: Václav Vislous
authorId: vaclav.vislous
image: posts/parkovani.jpg
---

Na základě našich připomínek na zastupitelstvu místní části Prahy 9 minulý týden se podařilo alespoň částečně změnit mapku nových zón placených stání tak, aby Nové Vysočany byly součástí oblasti, kde platí zóny už nyní (Libeň a Vysočany). Předsedovi našeho zastupitelského klubu Václavu Vislousovi to dnes potvrdil radní pro dopravu Tomáš Holeček.

V novém systému bude Praha 9 rozdělena na několik částí, ve kterých bude výrazně levnější roční permanentka, než je tomu na celou městskou část.

Místo na zastupitelstvu původně avizovaných tří oblastí budou nakonec jen dvě. To znamená větší oblast k parkování pro všechny za stejnou (sníženou) cenu. 

Jsme rádi za konstruktivní práci a alespoň parametrická vítězství v této otázce. Celou přípravu zón bedlivě samozřejmě i nadále sledujeme.
