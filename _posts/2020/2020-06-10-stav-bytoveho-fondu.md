---
date: 2020-06-10
category: blog
layout: post
title: Stav bytového fondu Prahy 9, správcovská firma TOMMI a koronavirus
author: Václav Okapa
authorId: 
image: articles/2018/2018-06-26-volebni-obvody.png
---

<p style='text-align: justify;'>
V letošním roce končí poslední etapa privatizace městských bytů na Praze 9. Privatizace městského bytového fondu je pro současné vedení městské části Prahy 9 prioritní. Nehledejte za tím splnění volebních slibů, ale spíš čistý pragmatismus politické reprezentace radnice. Radnice se díky privatizaci vyhne financování rozsáhlé rekonstrukce dožívajících bytových domů, na které prostě nemá dostatek finančních prostředků. Financování rekonstrukcí bytových domů předá na bedra nově vzniklých společenství vlastníků jednotek (SVJ). Členové SVJ sice za výhodných podmínek odkoupí byt, ve kterém už bydlí mnohdy 50 let a za ty léta městu byt zaplatili několikanásobně. Většina obyvatel si na odkup bytu musela vzít hypotéku a nemají další prostředky na opravu odkoupeného bytu.
</p><p style='text-align: justify;'>
Jen sídliště Prosek postavené pro 32 tisíc lidí v letech 1964 až 1971 potřebuje rozsáhlou modernizaci. Kolikrát ročně praskne v ulicích Proseka či Střížkova vodovod? Technický stav budov, inženýrských sítí a přípojek je na pováženou. Mnohé nově vzniklé společenství vlastníků jednotek řeší každodenně špatný stav technického zázemí, stoupačky, dožívající výtahy. Stav bytového fondu Prahy 9 není v optimální kondici. V mnohých domech se od roku 1964 změnilo tak málo. Snad jen dožilá dřevěné okna se vyměnili za ne moc kvalitní plastová okna. Mnohé byty splňují požadavky na bydlení 70. let minulého století. 
</p><p style='text-align: justify;'>
Správcem rozsáhlého bytového fondu Prahy 9 je společnost Tommi Holding s. r. o., která zajišťuje celkovou správu bytového fondu a po privatizaci jednotlivých bytových domů pokračuje v jejich správě. Mohli bychom na tuto správcovskou společnost ukázat prstem a říct, že za neutěšený stav bytového fondu může právě tato společnost. Vždyť je to správce majetku! Můžeme mít výhrady k fungování, ale je nutné si uvědomit, že vlastníkem bylo město. Městské části byly poukázány platby za nájem tisíců bytů. Radnice jako vlastník byla a je zodpovědná za plánování a schvalování oprav, technického zhodnocování budov, alokování finančních prostředků na další rozvoj. Zpravidla platí, že vlastník, nikoliv správce, rozhoduje o investicích, o  plánovaných opravách. Správce bytového fondu prováděl nezbytné opravy, plánovanou údržbu, ale žádné velké investice. Ty čekají právě na nové SVJ.
</p><p style='text-align: justify;'>
Politická reprezentace Radnice posbírala voličské body za privatizaci, ale nájemce respektive teď již vlastníka bytu čeká rekonstrukce nejen samotných bytů, ale i společenských prostor, pláště budov, technického zázemí. Radnice desítky let ignorovala potřeby rozvoje bytového fondu. 
</p><p style='text-align: justify;'>
Radnice se spolu s Tommim postavili krizi vyvolané COVID - 19 čelem. Tommi Holding se snažil zajišťovat zvýšený úklid prostor bytových domů. Pracovnici správcovské společnosti zajišťovali nezbytné činnosti pro chod domů. Radnice zajistila a bezplatně distribuovala pro SVJ tak potřebnou dezinfekci, která byla nedostatkovým zbožím. Výbory SVJ mohli tak provádět dezinfekci dotykových ploch v přízemí domů, výtahů. Musím ocenit nasazení paní Krejčové, která odpovídala na emaily pozdě večer. Radnice z mého pohledu správně v těžké době zafungovala. 
</p><p style='text-align: justify;'>
Z pohledu občana se Radnice o své občany stará. Finance Prahy 9 jsou dosud zdravé. Zanedlouho může být tomu zcela jinak. Radnice včas dokázala zprivatizovat naprostou většinu bytového fondu a přenesla břemeno financování rekonstrukce bytových domů na nová SVJ. Nezatížila rozpočet města těmito výdaji. A našla si hromosvod nespokojenosti obyvatel domů. Stala se jím zmíněná správcovská společnost Tommi Holding. Prostě tohle bylo chytré. Nicméně město bude v budoucnu čelit nedostatku bytů pro  policisty, hasiče, zdravotní sestry, učitelé, mladé lékaře. Tedy pro profese, které jsou pro infrastrukturu a občany města nezbytné. Městská část si ponechala velmi málo bytů. Radnice bude velmi obtížně provádět bytovou politiku a lákat nové, mladé lidi do svých služeb. Už teď se městu nedaří generačně obměnit potřebné povolání nezbytné pro chod města. Již nyní je problém sehnat lékaře na Proseku a dále se zvyšuje věk lékařů a zdravotnického personálu. Dle výroční zprávy Polikliniky Prosek, a. s. z roku 2018 je průměrný věk lékařů cca 64,5 let u mužů a 54,5 let u žen. Při současném nedostatku lékařů na trhu práce se poliklinice nedaří nahrazovat odcházející lékaře odcházející do důchodu a bude ještě hůře. Netýká se to pouze lékařů, ale i policistů, hasičů, záchranářů, učitelů, tedy povolání, které jako společnost nutně potřebujeme. 
</p><p style='text-align: justify;'>
Přitom by bytů bylo více, kdyby město pečlivěji zkoumalo, komu byty prodává. Kupující museli prokazovat, že žádný byt nevlastní. Přitom ze svého okolí znám lidi, kteří se netají, že vlastní i jiné nemovitosti. Jistě prováděli přepis majetku na své děti, ale město tyto účelové transakce mělo zachytit a byt nenabízet k prodeji a raději si ho nechat ve svém vlastnictví. 
</p><p style='text-align: justify;'>
Budoucí problém s bydlením je navíc umocněn i developery, kteří obsadili volné plochy k výstavbě bytů, tak se obávám, že městské části začal ujíždět vlak. Navíc díky nešetrné výstavbě bude občanská vybavenost nedostatečná. Město bude v budoucích letech čelit velkému problému. Již dnes je problém umístit dítě do školky, najít praktického či odborného lékaře, úroveň školství není dvakrát valná. Město rezignovalo na politiku bydlení a udržitelnosti občanské vybavenosti a vše nechává na developerech a soukromých subjektech, kteří jen inkasují peníze a dál se o lokalitu nezajímají. Lákají své zákazníky na dostupnost školek, škol, obchodů, ale ty již není nemají kapacitu. V konečném důsledku nové školy, školky bude muset platit město, aby se o nové občany postaralo.</p>
