---
layout: post
category: blog
title: >-
  Zprávy z osmého zastupitelstva MČ Praha 9
date: '2020-02-12'
author: Václav Vislous
authorId: vaclav.vislous
image: articles/2020/prosek_court.jpg
---
<p style='text-align: justify;'>V úterý 11.2. proběhlo osmé jednání zastupitelstva Prahy 9, kde se probíraly následující body:
</p><p style='text-align: justify;'>
Rozpočet: Hospodaření městské části výrazně pomůže zvýšení příjmů z daně z nemovitých věcí, která se zvýšila pro právnické osoby. Díky tomu se provozní hospodaření MČ může dostat do černých čísel. Nicméně obří investiční apetit, financovaný z peněz z privatizace není dlouhodobě udržitelný. Zároveň MČ chybí strategické pozemky pro další rozvoj, a proto jsme apelovali na to, aby MČ našla vhodné pozemky pro nákup. Ty zároveň umožní efektivnější investici peněz občanů, než téměř nulové úroky na účtech, ale i řešení chybějící veřejné vybavenosti operativnějším způsobem. Budoucnost MČ bychom měli mít co nejvíce v našich rukou. Návrh má podporu místostarosty Portlíka, proto věříme, že se bude brzy realizovat.
</p><p style='text-align: justify;'>
Prosek Court: V rámci tohoto projektu měla městská část prodat lukrativní pozemky vedle metra Prosek skupině J&T. Protože ale vykazoval celou řadu podezřelých znaků a zároveň nebyl oproti slibům vůbec řádně projednán v komisích a výborech, bojovali jsme za to, aby byl návrh stažen. V krátkosti lze říci, že projekt není nejlepším řešením pro zachování zeleně, zároveň hodnotící posudek vykazoval velké nesrovnalosti. Celou problematiku shrnul předseda zastupitelského klubu Pirátů Václav Vislous v názorné prezentaci, která sklidila mezi zastupiteli veliký úspěch. 
</p><p style='text-align: justify;'>
SK Prosek: Zde se hlavní role mediátora ujal pirátský senátor Lukáš Wagenknecht. Vyvíjíme veškeré úsilí pro nalezení funkčního řešení, které zachová sport a zabrání komerčnímu zastavění lokality, ačkoli ta většinově spadá do katastru Prahy 18.
</p><p style='text-align: justify;'>
Demolice Jiránkovy vily: Bedlivě sledujeme kroky radnice, která k otázce přistoupila na první pohled velice aktivně a budeme se snažit tuto aktivitu podpořit i z magistrátu.
Detailně se o všech kauzách, které se týkají Devítky, můžete pobavit s Piráty každé první pondělí v měsíci v Restauraci U Pecků od 19:00. Událost bude vždy vyvěšena i na našem Facebooku.
</p>