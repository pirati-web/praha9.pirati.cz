---
layout: post
category: blog
title:  >-
  Kdo postaví ZŠ a MŠ U Elektry
date: '2021-03-08'
author: Václav Vislous
authorId: vaclav.vislous
image: posts/elektra-vizual.png
---
<p style='text-align: justify;'>
Nejprve jedna dobrá zpráva! Projekt výstavby ZŠ a MŠ U Elektry se posunul do další fáze. Už od listopadu běží opakované výběrové řízení na toho, kdo postaví tuto tolik potřebnou stavbu. A nyní jsme ve fázi výběru vítězné nabídky. Je to zřejmě největší projekt, který se tu bude za dlouhé roky realizovat, a proto jej dlouhodobě sledujeme.
</p><p style='text-align: justify;'>
Spousta z vás se určitě zeptá na to, proč tolikrát slibovaná Elektra ještě nestojí. Pojďme si tedy zrekonstruovat události posledního roku. MČ Praha 9 se podařilo získat stavební povolení na konci února 2020. Tehdy místostarosta Portlík veřejně sliboval zahájit výstavbu do podzimu. Nestalo se.
</p><p style='text-align: justify;'>
Důvodem toho, že se stavba nerozběhla bylo to, že původní tendr na výstavbu Elektry skončil po žalobě jednoho z účastníků u ÚOHS, který rozhodl, že některé požadavky MČ Praha 9 byly diskriminační. Ačkoli se Devítka odvolala, zároveň v listopadu vypsala nové výběrové řízení, protože předpokládala, že odvolací řízení se může táhnout.
</p><p style='text-align: justify;'>
Připomeňme si, že základní škola je obzvláště v této oblasti nesmírně potřebná kvůli obřímu developmentu, který danou oblast čeká. Také je to projekt, který se táhne minimálně tři volební období a stále není na světě. Navíc projekt je kvůli omezení danými pozemky (lepší nebyla MČ schopna dle svých slov získat) slušně řečeno problematický.
</p><p style='text-align: justify;'>
Po její dostavbě se bude jednat zřejmě o největší základní školu v Praze na tak malém pozemku. Hřiště pro děti bude na střeše a v okolí nebude žádná slušná rozptylová plocha. Dlouho se také řešila otázka příjezdové komunikace, která sice doznala v projektu změny, ale stále je limitovaná daným prostorem.
</p><p style='text-align: justify;'>
Piráti své připomínky na zastupitelstvu i na příslušných komisích představili opakovaně. Odpovědí nám nicméně bylo, že nejde zastavit rozjetý vlak a projekt je potřeba dokončit jaký je. Proto jsme se v rámci omezených možností naší opoziční pozice alespoň dosáhnout dílčích zlepšení stávajícího projektu.
</p><p style='text-align: justify;'>
<img src="https://praha9.pirati.cz/assets/img/posts/elektra-situace.png" alt="Elektra Situace">
</p><p style='text-align: justify;'>
Hlavním přínosem, se kterým přišla předsedkyně Pirátů na Praze 9 Kornélia Gottmannová, bylo, že se oslovila Česká pošta. Ta na pozemcích sousedících s místem výstavby Elektry vlastní rozsáhlý pozemek, na kterém stojí budova bývalého PostServisu. Na základě naší iniciativy tak, po měsíci výmluv, že s námi pošta nebude jednat, vstoupila MČ Praha 9 do jednání s Českou poštou. A zatím to vypadá tak, že se velkou část těchto pozemků podaří získat. To by umožnilo zásadně zvětšit plochu pro Elektru a zvětšit buď prostor pro volný čas dětí, anebo (jak zatím plánuje Radnice) rozšířit původní plán o další pavilon.
</p><p style='text-align: justify;'>
Dokonce byla vypracována studie, která celou oblast řeší. Městská část by tak mohla získat pozemky dále od hlavní komunikace, na kterých by po demolici stávající budovy PostServisu mohly vzniknout další prostory pro využití školy (nicméně v rámci plánu místo na zeleň a venkovní hřiště použité na výstavbu dalšího pavilonu).
</p><p style='text-align: justify;'>
<img src="https://praha9.pirati.cz/assets/img/posts/elektra-kompozice.png" alt="Elektra Situace">
</p><p style='text-align: justify;'>
V jaké fázi jsme tedy nyní? Minulý týden Rada MČ bez konzultace našeho zastupitelského klubu nominovala jednostraně naši zastupitelku Kornélii Gottmannovou do komise, která má hodnotit nabídky v zadávacím řízení. Veřejnou zakázku můžete najít <a href="https://www.e-zakazky.cz/profil-zadavatele/481d7a41-8176-4a42-9f2d-23d1a76134f5/zakazka/P20V00000008" target="_blank">zde</a>. Hlasovat se má zasláním emailu a na vyhodnocení celé takto komplexní věci dostala (EDIT: původně) pouhý týden času.
</p><p style='text-align: justify;'>
Nyní se snažíme, v tomto šibeničním termínu, se prokousat nabídkami, a co nejlépe je vyhodnotit. (EDIT: Po uzávěrce tohoto článku se podařilo termín vyhodnocení posunout o týden.) 
</p><p style='text-align: justify;'>
Co můžeme říct už nyní? Kvůli utajení toho zatím není mnoho. Přihlásilo se šest účastníků. A jsou mezi nimi i velké firmy. To je obecně dobře, protože to poukazuje na významný status této stavby. Jakmile to bude možné, přineseme další informace. A kdy by se mohlo začít stavět? Pokud půjde vše dobře, tak ještě na jaře.
</p><p style='text-align: justify;'>
Víme, že toto téma zajímá opravdu hodně z vás, takže pokud máte další dotazy, rádi se je pokusíme v rámci našich možností zodpovědět. A jak by mohla oblast vypadat, pokud se podaří domluvit se s Českou poštou? Podívejte se na fotky níže:
</p><p style='text-align: justify;'>
<img src="https://praha9.pirati.cz/assets/img/posts/elektra-vizualizace2.png" alt="Elektra Situace">
</p><p style='text-align: justify;'>
<img src="https://praha9.pirati.cz/assets/img/posts/elektra-vizualizace.png" alt="Elektra Situace">
</p><p style='text-align: justify;'>
Veřejnou zakázku si lze prohlédnout zde</a>.
Zpracovatele projektu si lze prohlédnout <a href="https://praha9.pirati.cz/assets/pdf/Zpracovatel_Elektra.pdf" target="_blank">zde</a>.
Zdroje vizuálů: Studie MČ Praha 9
</p>