---
layout: post
category: blog
title:  >-
  Nové zóny řešíme s vámi
date: '2021-02-02'
author: Václav Vislous
authorId: vaclav.vislous
image: articles/2020/parkovani2.jpg
---
<p style='text-align: justify;'>
Dlouhodobě řešíme otázku zavádění nových parkovacích zón. Z pozice opozice máme sice omezené možnosti, ale snažíme se v rámci systému lobbovat za změny tak, aby byl co možná nejlépe nastavený. Takovým způsobem se nám například podařilo změnit rozdělení MČ Praha 9 na tři menší části (kde byly nelogicky spojeny Nové Vysočany se Střížkovem) na pouhé dvě, rozdělené čárou železniční (vysočanské) tratě.
</p><p style='text-align: justify;'>
Opakovaně jsme se také věnovali některým problémovým lokalitám. V jedné z nich jsem se už před časem sešel s místními poté, co se objevilo nové značení, které bylo nastaveno tak špatně, že by umožnilo v některých oblastech parkování mnohem omezenějšího počtu aut a navíc výrazně ztížilo možnost průjezdu pro popeláře a záchranku. 
</p><p style='text-align: justify;'>
Na základě připomínek sesbíraných od celé řady místních jsem požádali radního pro dopravu, pana Tomáše Holečka (ODS), o přehodnocení řešení zón v této oblasti, které by je reflektovalo. Podobně jsme společně s panem radním diskutovali i potřebu změn v oblasti vilové zástavby na Střížkově a v Litvínovské ulici. A jsme za to, co se podařilo změnit rádi. 
</p><p style='text-align: justify;'>
Jsme rádi, že se podařilo dosáhnout přepracování daných návrhů, které už byly schváleny TSK i Policií ČR a čekají už pouze na schválení magistrátem a následné vyhlášení dopravním odborem. V oblasti Krocínky se podařilo najít dalších zhruba 300 nových parkovacích míst.
</p><p style='text-align: justify;'>
Ve čtvrtek večer, 25. února, jsem se znovu sešel s místními a na jejich žádost pozval i pana radního a šéfa odboru dopravy MČ Praha 9, pana Svobodu. Probrali jsme jak obecné otázky ohledně plánovaných zón, zodpověděli celou řadu dotazů a hlavně byly ze strany pana radního prezentovány změny, které se mu podařilo dojednat.
</p><p style='text-align: justify;'>
Jeden palčivý bod, na který poukazovali místní, bylo také zpoplatnění víkendů pětikorunovým poplatkem za hodinu, který není v dalších MČ obvyklý. Pan radní na místě slíbil vyhodnocení využívání zón v oblasti Krocínky po třech měsících tak, že pokud tam bude prostor pro upuštění od tohoto poplatku (díky nižšímu využití parkovacích míst oproti kapacitě), tak tuto možnost reálně zváží. Zavázal se také v červenci k další schůzce, na které by výsledky prvních tří měsíců (počínaje 1. dubnem) prezentoval.
</p><p style='text-align: justify;'>
Věříme, že alespoň malou měrou tak přispíváme k tomu, aby se v rámci nového systému na Devítce parkovalo co nejlépe. 
</p><p style='text-align: justify;'>
Pokud vás zajímá, jak budou nakonec zóny fungovat, a jaké jsou podmínky a ceny, tak se těšte na detailní článek k tomuto problému, který vyjde v březnové Devítce.
</p>

