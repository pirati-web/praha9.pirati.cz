---
layout: post
category: blog
title:  >-
  Zavřený Gong - A co dál?
date: '2021-04-19'
author: Kamila Viktorinová
authorId: kamila.viktorinova
image: articles/2021/mapa_vraku.png
---
<p style='text-align: justify;'>
Každého člověka se dnes dotýkají veškerá vládní nařízení od počátku covidové krize až do současnosti. Nevynechávají ze svého vlivu žádnou oblast lidské existence. Máme tak velmi omezenou možnost plánování budoucnosti, ale i okleštěný prostor pro řízení vlastních záměrů v přítomnosti. Bohužel se současné podmínky dotýkají nejen jednotlivců, ale i organizací, které musejí na vzniklou situaci reagovat.
</p><p style='text-align: justify;'>
Se zavřenými školami se prakticky uzavřel i svět kultury a sportu, především však pro mládež. V současnosti je potřeba v oblasti kultury na Praze 9 hledat jiné cesty, jiná média a platformy, které by mohly oslovit místní občany. Úbytek všech aktivit je zřejmý jak v kulturních a sportovních institucích Prahy 9, tak i v outdoorových aktivitách.
</p><p style='text-align: justify;'>
Ze zmíněných institucí, kterých se opatření nejvíce dotýká je i divadlo Gong, které mávnutím kouzelného proutku přišlo o diváky a byla jim prakticky znemožněna možnost plánování programu a vytváření vize, neboť není dopředu jasné, kdy se opětovně otevřou dveře.
</p><p style='text-align: justify;'>
Divadelní svět tak hledá jinou cestu k divákovi. Jednou z ní je možnost online přístupu k představením. Ve spolupráci s městskou částí Praha 9 chce zahájit volný přístup pro shlédnutí programové nabídky a to prostřednictvím streamů, nebo tzv. představení za sklem. V úvaze je i možnost nastudování hry, která by byla adaptabilní na venkovní prostředí. Umělci by tak měli možnost oslovit své publikum v terénu. 
</p><p style='text-align: justify;'>
Život v divadle se však nezastavil, právě naopak. Investice a hlavní činnosti jsou směřovány do revitalizaci elevace, aby po návratu diváků do hlediště, mělo publikum možnost se pohodlně usadit do nových sedadel. Ani divadelníci nesedí s rukama v klíně a pomáhání s očkováním vakcín proti covid-19. Konkrétně v očkovací místnosti na Proseku.
</p><p style='text-align: justify;'>
Více informací naleznete zde: https://prahatv.eu/zpravy/praha/praha-9/14570/v-ockovacim-miste-na-proseku-pomahaji-i-divadelnici?fbclid=IwAR2Yeq5oeufG7CTjZE-GGpul32h8slRYE7P3x9txtpTGPIG4gSGcmOJrAO8
</p><p style='text-align: justify;'>
Co říci více? Divadelníci své cesty stále hledají a částečně i našli. Všichni pevně věříme, že se situace brzy změní. Konečně se snad pomalu otevřou školy, restaurace, služby a kulturní zařízení a my se budeme, pravděpodobně stále za určitých podmínek, mít šanci scházet, diskutovat, vzdělávat a bavit. 
</p>
