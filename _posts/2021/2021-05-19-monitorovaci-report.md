---
layout: post
category: blog
title:  >-
  Monitorovací report z Devítky
date: '2021-05-19'
author: Ilona Chromová
authorId: ilona.chromova
image: articles/2021/odtahovka.jpg
---
<p style='text-align: justify;'>
V měsíci dubnu a květnu jsme začali pozvolna mapovat situaci v nejvíce sledovaných úsecích Prahy 9.
</p><p style='text-align: justify;'>
Začátkem dubna nabyla platnost zóna placeného stání v ulici Jablonecká na Proseku. Parkování vozidel v druhé řadě se výrazně omezilo. Je patrné, že strážníci MP Prahy 9 tyto přestupky řeší. I přesto se někteří řidiči spoléhají na to, že jim tentokrát přestupek "projde" bez povšimnutí. Jen upozorňujeme, že takto zaparkované vozidlo tvoří překážku silničního provozu a strážníci městské policie by ho měli odtáhnout. Věříme, že tomu tak v budoucnu bude. Jde nám prvotně o průjezdnost vozidel IZS a bezpečnost ostatních účastníků silničního provozu.
</p><p style='text-align: justify;'>
<img src="https://praha9.pirati.cz/assets/img/articles/2021/druharada.jpg" alt="Mapování">
</p><p style='text-align: justify;'>
Na problém s průjezdností vozidel IZS v "esíčku" v ulici Poštovská do ulice Kolbenova jsme před časem upozorňovali a žádali příslušnou MP o důraznější řešení. Strážníci se na místo zaměřili, parkování v esíčku se zlepšilo, ale úsek je i tak pro vozidla IZS nedostatečně průjezdný, neboť vozidla parkují až k ulici Kolbenova. Radní Holeček (ODS) navrhl prodloužení ZPS v celém úseku. Situaci budeme dále sledovat.
</p><p style='text-align: justify;'>
Odtahové vozidlo MČ Praha 9 postupně odtahuje vraky z katastrálního území Praha 9. Některé jsou odtažené na náš podnět po zanesení do aplikace "zmente.to", některé na podnět MČ nebo občanů. Jsme potěšeni, že jsme přispěli k odstranění vraků a zaktivovali tuto činnost, protože některé vraky se nedařilo odstranit i několik let. To jistě ocení především řidiči, kteří neměli kde parkovat, i když si za parkování řádně zaplatili.
</p><p style='text-align: justify;'>
Dále jsme prověřili podnět občanů stěžující si na skupiny mládeže požívající alkoholické nápoje  a omamné a psychotropní látky, jsou hlučné a značně znečišťují veřejné prostranství. Jedná se o park v bezprostřední blízkosti Mateřské školy U Vysočanského pivovaru, park ve vnitrobloku mezi ulicemi Pod Strojírnami a Poštovská, stejný problém je v parku OSN. Poznatky předáme Městské policii Prahy 9 a požádáme o kontroly těchto míst.
</p>
