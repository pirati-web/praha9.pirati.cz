---
layout: post
category: blog
title:  >-
  Změňme to, aneb jak na vraky na Devítce
date: '2021-02-02'
author: Ilona Chromová
authorId: ilona.chromova
image: articles/2021/vraky.jpg
---
<p style='text-align: justify;'>
Každý z nás někdy šel po ulici a podivoval se nad auty bez kol s vymlácenými okýnky, která zabírají parkování nám ostatním. Často vraky nepředstavují jen nepříjemnou překážku, ale i riziko pro děti či domácí mazlíčky. I přesto, že legislativu máme nastavenou tak, že vrak lze z ulice odstranit, vedou se kolem toho stále nekonečné diskuse. V praxi se pak setkáme spíše s nezájmem problém řešit.
</p><p style='text-align: justify;'>
Zákon nám říká, že vrakem je vozidlo, „které je pro závady v technickém stavu zjevně technicky nezpůsobilé k provozu na pozemních komunikacích a obnovení způsobilosti by si vyžádalo výměnu, doplnění nebo opravu podstatných částí mechanismu nebo konstrukce silničního vozidla“. Tohoto je třeba se držet.
</p><p style='text-align: justify;'>
Nám Pirátům z Prahy 9 problém vraků vadí úplně stejně jako vám. A tak jsme se rozhodli to krůček po krůčku změnit a najít ten nejlepší způsob k tomu, aby vraky zmizely z našich ulic jednou pro vždy.
</p><p style='text-align: justify;'>
Během října jsme začali v ulicích Pod Harfou, Klečákova a Pod Strojírnami, kde stály vraky už několik let a nikdo se o ně nezajímal. Jak je ale možné, že nepřekážely ani při blokovém čištění? Na to asi nedokážeme najít jinou odpověď než liknavost a nezájem.
</p><p style='text-align: justify;'>
Zvolili jsme kombinovaný postup, který máme osvědčený v podobných případech. Je dobré vždy dát vědět na více míst, aby podněty nezapadaly. Proto jsme kontaktovali jak městskou policii, tak jsme ale hlavně využili aplikaci „<a href="https://zmente.to/" target="_blank">Změňte.to</a>“. Tam jsme dali přesný popis zjištěných vraků, přiložili jsme fotodokumentaci a čekali na informaci o odstranění vraků. Během jednoho měsíce byly vraky odstraněné, a tím pádem přibylo 5 parkovacích míst.
</p><p style='text-align: justify;'>
Až příště půjdete kolem vraku, který na místě nepojízdně stojí už notně dlouho dobu, nebojte se ozvat. Ideálně pak na Obvodní ředitelství Městské policie Prahy 9. To může každý občan vyrozumět buď telefonicky na čísle 222 025 588/589 nebo prostřednictvím e-mailu <a href="mailto:operacni.p9@mppraha.cz?subjekt=vrak">operacni.p9@mppraha.cz</a>. Dále doporučujeme stejné podání dát i přes aplikaci „<a href="https://zmente.to/" target="_blank">Změňte.to</a>“.
</p><p style='text-align: justify;'>
Všichni chceme, aby se v naší městské části dobře žilo. Toto je jen další krůček k tomu, aby se tak stalo, který navíc může udělat každý z nás.
</p>
