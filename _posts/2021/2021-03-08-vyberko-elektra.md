---
layout: post
category: blog
title:  >-
  Kdo postaví ZŠ a MŠ U Elektry
date: '2020-03-08'
author: Václav Vislous
authorId: vaclav.vislous
image: posts/elektra-vizual.png
---
<p style='text-align: justify;'>
Nejprve jedna dobrá zpráva! Projekt výstavby ZŠ a MŠ U Elektry se posunul do další fáze. Už od listopadu běží opakované výběrové řízení na toho, kdo postaví tuto tolik potřebnou stavbu. Je to zřejmě největší projekt, který se tu bude za dlouhé roky realizovat, a proto jej dlouhodobě sledujeme.
</p><p style='text-align: justify;'>
Spousta z vás se určitě zeptá na to, proč tolikrát slibovaná Elektra ještě nestojí. Pojďme si tedy alespoň částečně zrekonstruovat události posledního zhruba roku. MČ Praha 9 se podařilo získat stavební povolení zhruba před rokem, na konci února 2020. Tehdy místostarosta Portlík veřejně sliboval zahájit výstavbu do podzimu. Nestalo se. 
</p><p style='text-align: justify;'>
Důvodem toho, že se stavba nerozběhla bylo to, že původní tendr na výstavbu Elektry skončil po žalobě jednoho z účastníků u ÚOHS, který rozhodl, že některé požadavky MČ Praha 9 byly diskriminační. Ačkoli se Devítka odvolala, zároveň v listopadu vypsala nové výběrové řízení, protože předpokládala, že odvolací řízení se může táhnout.
</p><p style='text-align: justify;'>
Připomeňme si, že je obzvláště Základní škola v této oblasti nesmírně potřebná kvůli obřímu developmentu, který danou oblast čeká. Také je to projekt, který se připravoval minimálně tři volební období a stále není na světě. Navíc projekt je kvůli omezení danými pozemky (lepší nebyla MČ schopna dle svých slov získat) slušně řečeno problematický.
</p><p style='text-align: justify;'>
Po její dostavbě se bude jednat zřejmě o největší základní školu v Praze na tak malém pozemku. Hřiště pro děti bude na střeše a v okolí nebude žádná slušná rozptylová plocha. Dlouho se také řešila otázka příjezdové komunikace, která sice doznala v projektu změny, ale stále je limitovaná daným prostorem. 
</p><p style='text-align: justify;'>
<img src="posts/elektra-doprava.png" alt="Elektra Dopravní řešení">
</p><p style='text-align: justify;'>
Piráti své připomínky na zastupitelstvu i na příslušných komisích ve velkém detailu představili opakovaně. Nicméně na dílčí úpravy byl hlavní závěr vládnoucí koalice takový, že tento rozjetý vlak je už pozdě zastavovat a hledat lepší řešení (čti umístění). Jako opozice jsme tedy přistoupili k tomu, že jsme se alespoň v rámci projektu pokusili dosáhnout maxima možného.
</p><p style='text-align: justify;'>
Hlavním přínosem, se kterým přišla předsedkyně Pirátů na Praze 9 Kornélia Gottmannová bylo, že se oslovila Česká pošta. Ta na pozemcích sousedících s místem výstavby Elektry vlastní rozsáhlý pozemek, na kterém stojí budova bývalého PostServisu. Na základě naší iniciativy tak, po měsíci výmluv, že s námi pošta nebude jednat, vstoupila MČ Praha 9 do jednání s Českou poštou. A zatím to vypadá tak, že se velkou část těchto pozemků podaří získat. 
</p><p style='text-align: justify;'>
<img src="posts/elektra-situace.png" alt="Elektra Situace">
</p><p style='text-align: justify;'>
Dokonce byla vypracována studie, která celou oblast řeší. Městská část by tak mohla získat pozemky dále od hlavní komunikace, na kterých by po demolici stávající budovy PostServisu mohly vzniknout další prostory pro využití školy (nicméně v rámci plánu místo na zeleň a venkovní hřiště použité na výstavbu dalšího pavilonu).
</p><p style='text-align: justify;'>
<img src="posts/elektra-kompozice.png" alt="Elektra Situace">
</p><p style='text-align: justify;'>
V jaké fázi jsme tedy nyní? Minulý týden Rada MČ bez konzultace našeho zastupitelského klubu (což se bohužel děje často) nominovala předsedkyni školské komise Kornélii Gottmannovou do komise, která má hodnotit nabídky v zadávacím řízení. Veřejnou zakázku můžete najít <a href="https://www.e-zakazky.cz/profil-zadavatele/481d7a41-8176-4a42-9f2d-23d1a76134f5/zakazka/P20V00000008" target="_blank">zde</a>. Hlasovat se má per rollam a na vyhodnocení celé takto komplexní věci jsme dostali pouhý týden času!
</p><p style='text-align: justify;'>
Nyní se snažíme, seč to jde prokousat nabídkami a co nejlépe jej vyhodnotit - v tomto šibeničním termínu. Co můžeme říct už nyní? Kvůli utajení toho zatím není mnoho. Přihlásilo se šest účastníků. A jsou mezi nimi i velké firmy. To je obecně dobře, protože to poukazuje na významný status této stavby. Jakmile to bude možné, přineseme další informace. A kdy by se mohlo začít stavět? Pokud půjde vše dobře, tak ještě na jaře.
</p><p style='text-align: justify;'>
Víme, že toto téma zajímá opravdu hodně z vás, takže pokud máte další dotazy, tak se rádi pokusíme v rámci možností tyto zodpovědět. A jak by mohla oblast vypadat, pokud se podaří domluvit se s Českou poštou? Podívejte se na fotky níže:
</p><p style='text-align: justify;'>
<img src="posts/elektra-vizualizace2.png" alt="Elektra Situace">
</p><p style='text-align: justify;'>
<img src="posts/elektra-vizualizace.png" alt="Elektra Situace">
</p>