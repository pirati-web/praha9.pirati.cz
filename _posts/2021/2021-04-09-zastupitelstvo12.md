---
layout: post
category: blog
title:  >-
  Reportáž z 12. zastupitelstva MČ Prahy 9
date: '2021-04-09'
author: Václav Vislous
 authorId: vaclav.vislous
image: articles/2021/
---
<p style='text-align: justify;'>
Kvůli pokračujícím omezením způsobeným koronavirem měl být, dle dohody představitelů politických stran v zastupitelstvu Prahy 9, počet bodů co nejvíce omezen a vše, co by mohlo být potenciálně konfliktní předjednáno. Program ale kvůli různým bodům radnice nabobtnal a radnice na samém konci přišla ještě s jedním velkým překvapením - výměnou starosty. Zastupitelstvo se tedy natáhlo až do poloviny odpoledne.
</p><p style='text-align: justify;'>
Na úvodních interpelacích zazněl od občanů apel ke snaze o záchranu co největší plochy v oblasti Parku Zahrádky. Tento problém nám není neznámý. Jako vizi širokého pásma zeleně jsme jej už přednesli na předchozích zastupitelstvech. Zájem o reálné řešení je ale z důvodu vysoké náročnosti vyjednávání ze strany radnice bohužel malý. 
</p><p style='text-align: justify;'>
Velký čas zaujalo probírání rozpočtu. A to především kvůli tomu, že místostarosta Portlík připravil velmi dlouhou prezentaci, ve které chválil úspěchy posledních deseti let ve snižování provozních výdajů. V krátkosti jsem následně shrnul naše hlavní připomínky - absence finančního výhledu, škrcení výdajů na údržbu zeleně a problémy s hospodárným nakládáním s majetkem Devítky v rámci vedlejší hospodářské činnosti.
</p><p style='text-align: justify;'>
Pokračovalo se několika rychlými body o přijetí dotací od magistrátu a následně schvalováním dalších prodejů bytů a jiné majetkové agendy. Zastupitelstvo také schválilo žádost o svěření pozemků před budovou Postservisu do správy městské části. Ty jsou nedaleko místa výstavby ZŠ a MŠ U Elektry a Radnice je chce následně použít v případě směny pozemků s Českou poštou.
</p><p style='text-align: justify;'>
Následovalo několik technických bodů - schválení zpráv o inventarizaci, o plnění usnesení a o činnosti Rady, stejně jako drobná úprava jednacího řádu Výborů MČ.
</p><p style='text-align: justify;'>
Po nich přišla na řadu skupina bodů k územnímu rozvoji. Do konce března byl termín k podání případných požadavků na úpravy koeficientů před vydáním metropolitního plánu. Zamítli jsme mimo jiné projekt, před kterým jsme velmi důsledně varovali i ve své předvolební komunální kampani v roce 2018 o “mrakodrapech nad Rokytkou”. Jak je vidět, investor se nechce svého megalomanského snu jen tak vzdát a naše snaha musí pokračovat. Celkově bych řekl, že se nám daří v této oblasti zásadně posouvat způsob myšlení Radnice moderním směrem a budeme v tom dále pokračovat.
</p><p style='text-align: justify;'>
<img src="https://praha9.pirati.cz/assets/img/posts/mrakodrapy2021.jpg">
</p><p style='text-align: justify;'>
Na úplném konci, po několika bodech k zápisům z Výborů a informativních zprávách mělo zastupitelstvo skončit. Místo toho však starosta městské části Jan Jarolím povstal a ohlásil svůj konec na pozici starosty. Místo sebe navrhl 1. místostarostu Tomáše Portlíka. K této nečekané události jsme se vyjádřili v samostatné tiskové zprávě <a>zde</a>.
</p>