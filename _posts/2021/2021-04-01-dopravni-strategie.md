---
layout: post
category: blog
title:  >-
  Shoda na hlavních strategických cílech v dopravě
date: '2021-04-01'
author: Václav Vislous
authorId: vaclav.vislous
image: articles/2021/tesnovska_trat.jpg
---
<p style='text-align: justify;'>
S právě probíhajícím rozšířením zón placeného stání by mohla zapadnout další, velmi důležitá aktivita v oblasti dopravy, které se věnujeme. Zásadně se nám totiž nelíbil původní návrh a odůvodnění připravovaného strategického plánu v této oblasti. 
</p><p style='text-align: justify;'>
A protože jsme v mnoha bodech našli společnou řeč u pana radního Holečka, domluvili jsme se, že tuto část strategického plánu, minimálně co se týče hlavních priorit, zásadně přepracujeme.
</p><p style='text-align: justify;'>
Co nám nejvíce vadilo? Zaprvé to, jakým způsobem byla celá kapitola koncipována. Automobilová doprava hrála prim a případná negativa z výstavby dalších silnic, tedy tzv. dopravní indukce, která by mohla ucpat již dnes přetížené křižovatky, nebyla uvažována. Naopak základ moderního města - tedy jeho rozvoj za důsledné aplikace principu města malých vzdáleností - nebyl v této části vůbec zmíněný. 
</p><p style='text-align: justify;'>
Celou analýzu jsme podrobili důkladné analýze, na které se podílel náš dopravní expert <a href="https://praha9.pirati.cz/clenove/ondrej-kalis/" target="_blank">Ondřej Kališ</a>, a pozvali jsme i další dopravní experty. Výsledky a doporučení jsme pak nesli na radnici.
</p><p style='text-align: justify;'>
Po sérii opakovaných schůzek s radním Holečkem, kterých se za náš zastupitelský klub účastnil <a href="https://praha9.pirati.cz/clenove/vaclav-vislous/" target="_blank">Václav Vislous</a>, se nám podařilo najít shodu na klíčových strategických prioritách pro rozvoj MČ Praha 9 do roku 2030:
</p><p style='text-align: justify;'>
 <ol>
  <li>Důsledná aplikace principů města malých vzdáleností v rámci budování všech nových developerských území - tedy především pěší prostupnost územím, dostupnost základních obchodů a služeb, stejně jako zastávku kolejové MHD (tramvaj/metro) do vzdálenosti 500 metrů od domova.</li>
  <li>Výstavba cyklostezky Eurovelo 4, která by měla vést od Balabenky po bývalé těšnovské trati a podél dnes rekonstruované vysočanské železnice až za hranice Prahy tak, aby s minimálním počtem křížení s jiným provozem bylo možné dojet po oddělené cyklostezce až do Lázní Toušeň, resp. se napojit na Labskou magistrálu. Výhodou tohoto řešení je, že lze stavět v ochranném pásmu železnice, pozemky jsou města nebo Správy železnic a celá trasa nemá výraznější převýšení.</li>
  <li>Dostavba metra D přes Nádraží Libeň, až nahoru do Parku Přátelství.</li>
  <li>Dostavba vnějšího pražského okruhu, pro vyvedení nákladní kamionové dopravy mimo Kbelskou ulici (prioritně stavba 520 Březiněves - Satalice)</li>
</ol> 
</p><p style='text-align: justify;'>
Věcí, kterých bychom chtěli dosáhnout v této oblasti je mnohem víc, jsou ale všechny podřízeny těmto čtyřem základním prioritám. Jako příklad mohu uvést dostavbu vnitřního pražského okruhu (známého jako Blanka II). 
</p><p style='text-align: justify;'>
Její nový návrh vítáme, a stavbu jako takovou podporujeme napříč zastupitelstvem. Nicméně její výstavba bez dokončení vnějšího okruhu a dalších opatření by mohla způsobit Vysočanům a Libni podobné útrapy, jakými si dnes prochází Holešovičky.
</p><p style='text-align: justify;'>
Doufáme, že díky naší práci bude strategický plán opravdu plnit své jméno a dávat stranám napříč zastupitelstvem jasné vodítko toho, jakým směrem chceme naši městskou část vést. 
</p><p style='text-align: justify;'>
Vymezovat se vůči politice ostatních stran tam, kde s ní nesouhlasíme, je důležité, ale sednout k jednomu stolu a skloubit různé pohledy na věc do jedné strategie, je podle nás ještě důležitější.
</p><p style='text-align: justify;'>
<i>Na fotce je zobrazen viadukt bývalé Těšnovské tratě, po kterém by měla mimo jiné vést nová cyklostezka Eurovelo 4.</i>
</p>