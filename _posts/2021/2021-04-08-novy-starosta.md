---
layout: post
category: blog
title:  >-
  Nenadálá výměna starosty jako ukázka nesystémové práce radnice s opozicí
date: '2021-04-08'
author: Tisková zpráva
/* authorId: vaclav.vislous */
image: articles/2021/novy_starosta.jpg
---
<p style='text-align: justify;'>
Dlouholetého starostu Prahy 9 Jana Jarolíma (ODS) nahradil v čele radnice jeho stranický kolega a místostarosta Tomáš Portlík. Ačkoli v kuloárech se o Jarolímově úvaze přenechat křeslo Portlíkovi dlouhodobě vědělo, žádné oficiální kanály neavizovaly, že by se tak mělo stát právě na 12. zasedání stávajícího zastupitelstva 30. března 2021.
</p><p style='text-align: justify;'>
Bylo tedy překvapením, když na úplném konci dlouhého jednání zastupitelů pronesl Jarolím svou řeč na rozloučenou a rovnou navrhl Portlíka svým nástupcem. Sám pak zaujal uvolněné křeslo místostarosty. Pro nového starostu zvedlo ruku 30 z 33 zastupitelů napříč kluby. Současný šéf pražských občanských demokratů se nové funkce ujal 1. dubna. 
</p><p style='text-align: justify;'>
Nejsilnější opoziční klub Pirátů informaci o této výměně předem nedostal. Pirátští zastupitelé tak nevolili jednotně, ale každý dle svého uvážení. 
> Řešili jsme situaci za běhu. Podporu pro navržení našeho kandidáta jsem v klubu nenašel. Převládl názor, že bychom měli dopřát odcházejícímu panu starostovi Jarolímovi důstojný průběh a neprodlužovat zasedání, byť přestávkou na poradu klubu, obzvláště v době koronaviru,
vysvětluje předseda klubu [Václav Vislous](/clenove/vaclav-vislous/). Sám pro výměnu nehlasoval.
</p><p style='text-align: justify;'>
>Rádi bychom touto cestou starostu Portlíka vyzvali, aby do budoucna podobně zásadní kroky konzultoval s ostatními zastupitelskými kluby. Takové ad hoc jednání považujeme za velmi nestandardní a neuctivé k zastupitelům. Zároveň nám tímto způsobem bylo znemožněno otevřít související otázku obsazení uvolněné pozice předsedy kontrolního výboru, které nám jako nejsilnějšímu opozičními klubu náleží,
dodává [Vislous](/clenove/vaclav-vislous/).
</p><p style='text-align: justify;'>
Celá situace nás mrzí o to více, že v měsíci předcházejícím tomuto zastupitelstvu jsme se s představiteli radnice opakovaně shodli, že na tomto zastupitelstvu nebudou žádná překvapení a vše bude předjednané. Tento nesystémový přístup nám vadí a budeme apelovat na naše kolegy, aby do budoucna k práci zastupitelstva MČ Praha 9 přistupovali více konstruktivním způsobem.
</p>