---
layout: post
category: blog
title:  >-
  V dubnu jdeme do ulic. Začíná monitoring Devítky
date: '2021-03-27'
author: Ilona Chromová
authorId: ilona.chromova
image: posts/vrak01.jpg
---
<p style='text-align: justify;'>
Množí se případy, kdy v některých lokalitách řidiči nerespektují dopravní značení a pravidelně parkují způsobem omezující průjezd složek IZS. O tom, že to může způsobit problémy například hasičům jsme informovali nedávno <a href="https://praha9.pirati.cz/tiskove-zpravy/vozidla-izs/" target="_blank">zde</a>. Zároveň se v rámci fungujícího systému ZPS ve Vysočanech objevila skupina notorických neplatičů. Stále nás trápí některé vraky, které se úřadům nedaří odstranit. 
</p><p style='text-align: justify;'>
Lidé nám v této oblasti píší celou řadu podnětů. Naše expertka na oblast bezpečnosti <a href="https://praha9.pirati.cz/clenove/ilona-chromova/" target="_blank">Ilona Chromová</a> se proto spojila s radním Tomášem Holečkem a začátkem dubna půjdeme řešit tyto nešvary společně přímo do ulic. V dubnu, se spuštěním nových zón parkovacích stání, provedeme přímo v terénu mapování situace v oblasti parkování na Devítce ve vytipovaných problémových lokalitách. 
</p><p style='text-align: justify;'>
Všímaví občané si už všimli, že se na značkách k parkovacím zónám objevil přídomek RESERVE. Ten tam prosadil právě radní Holeček. Podle něj rozváže Radnici, resp. městské policii ruce v tom, odtahovat auta omezující provoz, vraky, a vybrané neplatiče bez dlouhých okolků. Měla by tím definitivně skončit éra, kdy se problémové vozy dlouhodobě nedařilo odstranit. 
</p><p style='text-align: justify;'>
Protože není cílem plošně pokutovat řidiče, ale zabránit velkým excesům, chceme být u toho, kdy se jednotlivé přestupky budou vyhodnocovat. Vše bude probíhat ve spolupráci s městskou policií, která si bude potřebovat nový systém také osahat. Zároveň využijeme této příležitosti také k tomu, abychom zmapovali problematiku veřejného pořádku, zakládání černých skládek, apod. na Devítce. Získané poznatky budou předány k využití dotčeným odborům na Radnici.
</p><p style='text-align: justify;'>
Zároveň aktivně sledujeme situaci v některých problémových oblastech, kde se mají spouštět nové zóny. Konkrétně na Krocínce bylo po posledních úpravách již podle radního Holečka schváleno překreslení parkovacích míst tak, aby v maximální míře zachovalo stávající způsob parkování (více v článku <a href="https://praha9.pirati.cz/tiskove-zpravy/nove-zony-resime-ted/" target="_blank">zde</a>). Aktuálně je potřeba vše pouze přemalovat. Bohužel je ale firma Eltodo kvůli koronaviru nefunkční, a proto kvůli co nejrychlejší změně je snaha, aby změnu značení udělala TSK. O novinkách budeme opět informovat, stejně jako o průběhu a výsledcích našeho monitorování.
</p><p style='text-align: justify;'>
Pokud byste narazili na nějaký další problém v oblasti parkování, který bychom měli řešit, určitě napište na <a href="mailto:ilona.chromov@pirati.cz" target="_blank">ilona.chromov@pirati.cz</a>
</p>
