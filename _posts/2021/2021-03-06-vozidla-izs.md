---
layout: post
category: blog
title:  >-
  Jsou ulice na Praze 9 dostatečně průjezdné?
date: '2021-03-06'
author: Ilona Chromová
authorId: ilona.chromova
image: posts/hasici.jpeg
---
<p style='text-align: justify;'>
Příslušníci integrovaného záchranného systému denně řeší nejistotu, zda při výjezdu budou mít dostatečný prostor k průjezdu ulicí, aby mohli co nejrychleji použít techniku k zamezení šíření požárů, tedy k ochraně života, zdraví a majetku občanů. Téměř denně slýcháme z médií konkrétní případy tragédií, kdy hasiči likvidovali požáry, evakuovali občany apod. Připomeňme si například neštěstí v Bohumíně, kde hořel panelový dům nebo nedávný výbuch v Ostravě, kde v noci evakuovali výbuchem postižené sousedy způsobený varnou drog. Co se ale stane tehdy, kdy (často jediná) příjezdová cesta k neštěstí není pro hasičskou techniku průjezdná?
</p><p style='text-align: justify;'>
Během událostí rozhodují vteřiny. Jsme odkázáni na záchranáře, kteří svým zodpovědným a profesionálním přístupem vynakládají veškeré úsilí, aby nás chránili před nebezpečím. Jak jim jejich práci nejlépe ulehčit? Nejzávažnější problém je znemožnění průjezdu vozidlům integrovaného záchranného systému. Na vině jsou nezodpovědní řidiči, kteří svá vozidla zapakují do vozovky tak, že nedodrží bezpečnou vzdálenost a tím vytvoří překážku v silničním provozu.
</p><p style='text-align: justify;'>
Typickým příkladem z naší městské části, na který dlouhodobě upozorňujeme je průjezd z ulice Poštovská na Kolbenovu. Ten je i pro osobní vozidlo komplikované v manévrování, neboť mnohdy jde o centimetry. V horším případě se auto, aby mohlo vyjet musí otočit a vrací se v protisměru, čímž ohrožuje protijedoucí vozidla.
</p><p style='text-align: justify;'>
Minulý týden zahořel velkokapacitní kontejner v bezprostřední blízkosti obytného domu ve vnitrobloku mezi ulicemi Poštovská a Pod Strojírnami. Plameny sahaly do výše několika metrů a nájemníci bytů se oprávněně obávali, aby se požár nerozšířil do jejich obydlí. Hasiči byli na místě téměř okamžitě. Logicky položená otázka „Odkud tedy hasiči požár uhasili, když by ulicí Poštovskou neprojeli?“, je na místě. Aby požár zlikvidovali, museli protáhnout hasicí techniku skrz dům z ulice Kolbenova.
</p><p style='text-align: justify;'>
<iframe width="720px" height="437px" src="https://www.youtube.com/embed/7_gfR-4bwzY" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe><br>
<i>Záběry na požár velkokapacitního kontejneru v blízkosti obytného domu.</i>
</p><p style='text-align: justify;'>
Ulice Poštovská jistě není jedinou v Praze 9, kde vozidla tvoří překážku projíždějícím vozidlům. Jak efektivně problém řešit? Městská část Prahy 9, potažmo příslušná městská policie o problému ví, ale řešení z jejich strany nejsou dostatečně důrazná. Doufejme, že se v brzké době dočkáme řešení.
</p>
