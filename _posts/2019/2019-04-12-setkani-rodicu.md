---
date: 2019-04-12
category: blog
#tags: zastupistelstvo
layout: post
title: Setkání rodičů na radnici Prahy 9
author: Kornélia Gottmannová
authorId: kornelia.gottmannova
image: articles/Setkání-rodicu.jpg
---
<p style='text-align: justify;'>
V&nbsp;úterý 9.&nbsp;4.&nbsp;2019 proběhlo první setkání rodičů z&nbsp;Vysočan s&nbsp;radním a zastupiteli, kteří se věnují školské problematice. Cílem bylo otevřít diskusi a přizvat rodiče k&nbsp;řešení problémů našich vysočanských škol. Přišlo asi 40 rodičů. Jsem velmi ráda, že tuto historickou událost symbolicky uvedl starosta Prahy&nbsp;9 Jan Jarolím a vyzval všechny zúčastněné k&nbsp;otevřené a konstruktivní diskusi. 
</p><p style='text-align: justify;'>
Diskuse byla opravdu otevřená a místy velmi emotivní. Nelze se tomu divit. Jako rodiče prožíváme starosti našich dětí velmi intenzivně a záleží nám na tom, v&nbsp;jakém prostředí se budou vzdělávat a připravovat na život.
</p><p style='text-align: justify;'>
Podrobné výsledky, návrhy opatření a možnost jejich realizace zveřejníme co nejdříve. O termínu a způsobu zveřejnění vás budeme průběžně informovat. Společně s&nbsp;agenturou AGORA, která setkání moderovala, musíme nejdříve sepsat a setřídit získaná data.  V&nbsp;rámci školské komise následně navrhneme způsob, jak s&nbsp;nimi naložit, a která z&nbsp;opatření můžeme realizovat. Některé z&nbsp;palčivých otázek si radní Zdeněk Davídek poznamenával přímo do svého poznámkového bloku, a tak je možné, že se začnou řešit ještě před zpracováním získaných informací.
</p><p style='text-align: justify;'>
To však neznamená, že by školská komise mezitím neměla co dělat. Na jejím dalším zasedání chci jako předsedkyně členům představit vizi, jak zlepšit kvalitu výuky v základních školách na Praze&nbsp;9. Jsem přesvědčena, že je potřeba vnímat měnící se požadavky rodičů a dětí, které jsou nutně jiné, než byly v minulých desetiletích.
</p><p style='text-align: justify;'>
Velmi oceňuji změnu přístupu radnice, která s&nbsp;přispěním Pirátů umožnila otevřenou diskusi s&nbsp;rodiči. V&nbsp;rámci naší městské části se tak začíná uplatňovat myšlenka široké politické podpory změn ve školství. Naším dlouhodobým cílem je prosadit podobný přístup také v&nbsp;celorepublikové diskusi o školství.
</p><p style='text-align: justify;'>
Chci poděkovat všem zúčastněným&nbsp;– rodičům, pedagogům, starostovi Janu Jarolímovi, radnímu Zdeňkovi Davídkovi, vedoucímu školského odboru Martinovi Odehnalovi a přítomným členům školské komise Pavlovi Pospíškovi (STAN), Martinovi Navrátilovi (ODS) a Oldřichovi Brojírovi (ANO) za účast v&nbsp;diskusi.
</p><p style='text-align: justify;'>
Jak jsem již zmiňovala, tímto to nekončí. Na další setkání se chystáme pozvat rodiče z&nbsp;proseckých základních škol. Pokud se tento způsob komunikace osvědčí, může se stát začátkem nové tradice na radnici Prahy 9.
</p>
Kornélia Gottmannová 
