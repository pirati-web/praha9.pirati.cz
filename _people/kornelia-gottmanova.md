---
uid: kornelia.gottmannova
name: Kornélia Gottmannová
titles:
  before: Ing.
category:
  - clenove
  - kandidat-obec
description: inženýrka chemie a lektorka
img: people/kornelia-gottmannova.jpg
age: 46
mail:
  - nela.g@thefluence.cz
 
profiles:
facebook: 
---
<p style='text-align: justify;'>Ing. Kornélia Gottmannová je předsedkyní MS Pirátů na Praze 9 a lídr kandidátky do zastupitelstva MČ Praha 9 ve <a href="/komunalni-volby-2018/vysocany/" target="_self"><u>volebním obvodu č. 3 (Vysočany a část Libně)</u></a>.
</p><p style='text-align: justify;'>
Kornélia vystudovala VŠCHT Praha, obor fyzikální chemie. Po ukončení studia nastoupila ke společnosti ExxonMobil jako technický poradce pro oleje a maziva. Své zkušenosti v rámci této mezinárodní korporace sbírala na dalších pozicích: jako vedoucí prodeje, office manažerka a koordinátorka prodejních činností pro Čechy a Slovensko v centrále v Hamburku. Řešila také otázky synchronizace procesů a zavádění ISO norem. Další manažerské zkušenosti získala jako ředitelka marketingu a kvality v logistické společnosti Schenker a poté jako obchodní ředitelka firmy van Gansewinkel, kde se zabývala nakládáním s odpady. 
</p><p style='text-align: justify;'>
Po deseti letech v manažerských pozicích se začala věnovat poradenské činnosti ve švýcarské společnosti Krauthammer jako konzultant a kouč. Před třemi roky se svým kolegou založila firmu Fluence, kde se dále zabývá poradenstvím v oblasti týmového leadershipu a osobního rozvoje. 
</p><p style='text-align: justify;'>
Je matkou dvou dcer a neutěšená situace v českém školství ji přivedla k politice. Kandiduje jako lídr Pirátů na Praze 9 a jejím cílem je dostat na radnici silný a funkční tým odborníků, který bude schopen nastavit otevřenou komunikaci radnice s občany a funkční a transparentní procesy při řízení městské části. Tak, aby Praha 9 držela krok s rychle měnící se dobou a nezůstala poplatná překonaným ideám z devadesátých let.
</p>
---