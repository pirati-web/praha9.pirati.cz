---
uid: ilona.chromova
name: Ilona Chromová
titles:
  before: Mgr. et Mgr.
category:
  - komise
  - mistopredseda_ms
  - predsednictvo
  - zastupitel
ordPre: 4
ordZas: 3
ordKom: 3
description: Místopředsedkyně MS Praha 9, Komise bezpečnosti, bytová a sociálně-zdravotní
img: people/ilona-chromova.jpg
heroImg: Prague_Vysocany_Town_Hall.jpeg
mail:
  - ilona.chromova@pirati.cz
 
profiles:
  facebook: https://www.facebook.com/ilonachromova.pirati
---
Mgr. Ilona Chromová je členkou Pirátů na Praze 9 a místopředsedkyní MS Praha 9. Působí také v Komisi pro bezpečnost MČ Praha 9.

Ilona vystudovala VŠ UJEP v Ústí nad Labem, obor Vychovatelství pro speciálně pedagogické instituce a také obor Andragogika na VŠ UJAK v Praze. Po mateřské dovolené nastoupila do firmy Hartmann Rico, kde kontrolovala kvalitu výrobků připravených k expedici.

V roce 2006 nastoupila k Městské policii hl. Města Praha, kde zastávala pozici administrativní pracovnice OŘ MP Praha 5. Protože se přestěhovala na sever republiky a bylo časově náročné dojíždění, nastoupila k Městské policii Most, kde téměř 10 let působila jako tisková mluvčí. Současně s pozicí tiskové mluvčí městské policie získala manažerské zkušenosti jako manažerka prevence kriminality města Mostu.

Stěžejní náplní byla tvorba koncepcí prevence kriminality města, tvorba a realizace preventivních projektů a programů pro všechny věkové kategorie občanů. Byla odborným poradcem v komisi prevence kriminality města Mostu, pracovní skupiny v problematice týkající se sociálně vyloučených lokalit, členem koordinační skupiny Rodiny v krizi a mentorem asistentů prevence kriminality. Úzce spolupracovala s manažery ostatních měst, kterým byla poradcem, aby byli úspěšní v podávání projektů.

Jako manažerka uměla získat pro město Most dotace z Ministerstva vnitra ČR, a to každoročně téměř milion korun. Jelikož se vdala a odstěhovala se za svým mužem do Prahy, vrátila se zpět na Městskou policii, kde dva roky pracovala jako kontrolní pracovník u Městské policie Praha. Její politická angažovanost v Pirátské straně byla trnem v oku jejím nadřízeným, kteří ji donutili k odchodu. Následovala zkušenost u Probační a mediační služby Praha a České unie neslyšících. Téměř rok pracuje na oddělení sociálně - právní ochrany dětí ÚMČ Praha 8.

Její prioritou je hlavně to, aby se občané Prahy 9 cítili bezpečně, a aby dodržování pravidel platilo stejným metrem pro každého.

---